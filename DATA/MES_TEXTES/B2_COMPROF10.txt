    Tekst 3: Een commercieel product promoten met de naam van een universiteit. Mag dat?

    Sinds kort loopt er op tv een reclamefilmpje voor het nieuwe anti-acnemiddel YUN en de aandachtige kijker had het misschien al gezien: op het einde wordt het logo van de Universiteit Antwerpen en de naam van professor Sarah Lebeer getoond. Mag dat?

    Het onderzoek dat aan de basis ligt van de producten van YUN is uitgevoerd door professoren en hun teams, onder wie Ingram Claes en Sarah Lebeer. Zij onderzochten bacteriën die als basis voor de producten van YUN gelegd. Lebeer werkt nog steeds voor UAntwerpen, Claes is hoofd van wetenschap bij YUN.

    Samenwerking

    Het is niet ongewoon voor universiteiten om samen te werken met bedrijven. Ook de KU Leuven werkte eerder samen met farmaceutisch bedrijf Gilead Sciences om het belangrijkste anti-hiv-medicijn op de markt te brengen. ‘Zo’n samenwerking gebeurt heel vaak, maar niet altijd openlijk. Wij vinden de transparantie heel belangrijk’, vertelt Lebeer.

    Toch lijkt het koppelen van een universiteit aan een commercieel product een beetje dubieus. Volgens Peter De Meyer van UAntwerpen is dit echter geen enkel probleem. ‘Het mag wettelijk gewoon’, zegt hij. Hoewel het tv-spotje misschien anders suggereert, is de UAntwerpen alleen met het onderzoek voor YUN gekoppeld en niet met hun producten, benadrukt dat de UAntwerpen YUN niets verplicht is. ‘We mogen in onze wetenschappelijke publicatie schrijven wat we willen.’

    Voor UAntwerpen was het de eerste keer om op deze manier een product te steunen. De Meyer geeft aan dat ze de vraag nooit eerder hebben gekregen. ‘We hebben hier nu geen ervaring mee, maar vaak zijn dat al grote bedrijven. YUN is een nieuwkomer die nog naamsebekendheid nodig. De link met een grotere naam kan hen helpen.’

    Ivoren toren

    Het kernwoord dat door Claes, Lebeer en de universiteiten steeds opnieuw wordt gebruikt, is ‘valoriseren’: het praktisch toepassen van wetenschappelijke onderzoeksresultaten voor de maatschappij. Hoewel hun logo niet op een vergelijkbare manier gebruikt is, gaan ze regelmatig contact aan met commerciële ondernemingen. ‘We vinden dat zo’n samenwerking zeker moet kunnen’, zegt Tine Dezeure van UGent. ‘Wij voelen het ook als onze verplichting om onze kennis in dienst te stellen van de maatschappij.’

    Volgens Lebeer zijn er ook tegenargumenten voor een samenwerking tussen wetenschappers en bedrijven. Het voornaamste bezwaar is dat bedrijven ‘te weinig respect hebben voor wetenschap’. Dat de bedrijven bijvoorbeeld te snel resultaten willen of puur commercieel redeneren. ‘Dit was nu helemaal niet het geval. Wij hadden een hele positieve ervaring.’
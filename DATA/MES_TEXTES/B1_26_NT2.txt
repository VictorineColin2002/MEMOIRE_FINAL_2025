5. Beugels voor jong en oud
Staan je tanden scheef, te ver naar voren of juist naar achter? Een beugel kan er dan voor
zorgen dat je tanden weer recht komen te staan. Ook als je tanden en kiezen niet goed op
elkaar passen, of als er te weinig ruimte is in je mond voor alle kiezen en tanden, kan een
beugel de oplossing zijn.
Je ziet het steeds vaker: oudere mensen die een beugel dragen. Steeds meer volwassenen
kiezen op latere leeftijd voor een recht gebit. Iedereen wil wel rechte tanden, of je nu jong of
oud bent.
Orthodontist
Een beugel krijg je bij de orthodontist. Dat is een speciale tandarts die alles weet over
beugels. De orthodontist kijkt naar je gebit en naar je mond en je kaak. Ook maakt hij of zij
fotoâ€™s van je gebit. Daarna besluit de orthodontist welke beugel je nodig hebt.
Een beugel draag je gemiddeld 2 tot 3 jaar. Daarna staan je tanden meestal keurig recht.
Slotjes
Niet iedereen heeft hetzelfde gebit. Daarom bestaan er ook verschillende beugels. Je hebt
bijvoorbeeld de vaste beugel. Deze beugel wordt ook wel de slotjesbeugel genoemd.
Speciale slotjes worden hierbij op je tanden geplakt. De slotjes zitten vast tot de beugel weg
mag.
Buitenbeugel
Er bestaat ook een buitenbeugel. Deze beugel zit voor een deel aan de buitenkant van je
mond. Je hebt dan bijvoorbeeld een band om je nek of je hoofd. Zo blijft de beugel goed
zitten.
Een andere beugel is de activator. Deze beugel wordt ook wel de bijtbeugel genoemd.
De activator kan je zelf indoen en uitdoen.
Verzorging
Als je een beugel draagt, moet je je mond extra goed verzorgen. Het is namelijk belangrijk
dat je gebit en beugel schoon blijven, want er kunnen gemakkelijk resten van eten aan de
beugel blijven zitten. En daarvan kan je bijvoorbeeld gaatjes in je gebit krijgen.
Kapot
Heb je een vaste beugel? Dan kan je niet alles eten. Appels of stokbrood eten is bijvoorbeeld
lastig. En van hard eten kan je beugel kapot gaan.
Zelfvertrouwen
Vooral jongeren vinden een beugel dragen niet leuk. Toch is het voor veel mensen belangrijk
een beugel te dragen. Een recht gebit staat mooi en geeft je zelfvertrouwen.
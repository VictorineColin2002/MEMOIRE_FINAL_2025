Vlaams minister-president Matthias Diependaele: 'Is het elders dan zoveel beter?'


Het gaat goed met Vlaanderen, is de boodschap die minister-president Matthias Diependaele (N-VA) op zijn eerste Vlaamse feestdag in de markt wil zetten. 'Anders dan op het federale niveau moeten wij geen puinhopen opruimen. Maar er moet wel worden bijgestuurd.'

Als we aan Matthias Diependaele vragen wat hij verwacht van 'zijn' 11 juli rolt hij met zijn ogen. ‘Ik heb weinig ego. 11 juli draait niet om mij, maar om Vlaanderen', zegt hij. Het antwoord typeert de nuchtere Diependaele, maar legt meteen het grootste pijnpunt van zijn eerste jaar als regeringsleider bloot: dat hij te weinig zichtbaar was. Reken daarbij dat veel ministers nog worstelen met hun nieuwe post en het resultaat is een regering die nog niet onder stoom komt.

Dat neemt volgens Diependaele niet weg dat het goed gaat met Vlaanderen, en dat dat veel te weinig gezegd wordt. 'Vlaanderen heeft veel te bieden. Het moet daar trots op durven te zijn en moet durven daarmee uit te pakken', zegt hij. Zeker, in vergelijking met Wallonië en Brussel doet Vlaanderen het beter. Maar zijn we de aansluiting met vergelijkbare topregio’s niet aan het verliezen?

Diependaele betwist dat en vertelt hoe hij onlangs op handelsmissie was in Japan. ‘Ik dacht dat ik zou worden omvergeblazen door de creatieve ondernemingen en de innovatieve overheid. Maar uiteindelijk was ik meer onder de indruk van onze Vlaamse bedrijven die meereisden dan van wat ik in Japan heb gezien. Ik denk bijvoorbeeld aan Bio Inx, een bedrijf dat menselijk weefsel in 3D kan printen.’


Lang klonk het dat wat Vlaanderen zelf doet, het beter doet. Maar klopt dat nog wel?

Matthias Diependaele: ‘Kent u filosoof Maarten Boudry’s 'wet van behoud van gezeik'? Hoe goed het ook gaat met de wereld, geklaag zal er altijd zijn. Vergelijk Vlaanderen met de meeste andere regio’s. Natuurlijk vormt de begroting een uitdaging, maar we doen het beter dan veel anderen. Idem voor armoede, onze zorg, het aantal sociale woningen... En ja, we hebben zorgen, bijvoorbeeld over het vergunningenbeleid. Maar is het elders dan zoveel beter? Zelfs in Wallonië, dat veel minder inwoners telt en waar veel meer ruimte is, kampen ze daarmee. Om over Nederland nog maar te zwijgen.’
Nog even en u beweert dat Vlaanderen het paradijs op aarde is.

Diependaele: ‘Dat heb ik ook niet gezegd, maar het grote verschil met bijvoorbeeld de federale regering is dat we geen puinhopen moeten opruimen omdat in Vlaanderen gewoon goed bestuurd is. Er moet wel worden bijgestuurd: het onderwijs zijn we grondig onder handen aan het nemen. We moeten een reeks strategische keuzes maken, bijvoorbeeld rond ons innovatiebeleid. En er is nood aan een administratieve vereenvoudiging. Daarom hebben we de regels voor zonnepanelen eenvoudiger gemaakt. Hetzelfde doen we voor de autokeuring, misschien wel de grootste bron van ergernis van veel Vlamingen.’


We kunnen ons eerlijk gezegd wel wat grotere zorgen dan de autokeuring voorstellen.

Diependaele: ‘Maar we hebben ze wél aangepakt. We maken het voor mensen ook gemakkelijker om hun huis te renoveren. Nog voor het politieke verlof komen we met een hele reeks van dertig à veertig vereenvoudigingen waar het bedrijfsleven om heeft gevraagd. Dat zijn kleinere dingen, maar ze zijn voor ondernemingen wel belangrijk.’
Ineos-baas Jim Ratcliffe is niet onder de indruk: die liet weten dat hij na al het gedoe niet opnieuw zou investeren in Antwerpen.

Diependaele: ‘Ik begrijp dat: we weten we dat het vergunningenbeleid een zorg is in Vlaanderen en we proberen dat ook aan te pakken. Het probleem zit niet bij de vergunningverlening zelf: uit internationale benchmarking blijkt dat we daar bij de beteren zijn. Het probleem zit bij de bezwaarschriften. Er wordt gigantisch veel geprocedeerd, wat logisch is in een zeer dichtbevolkt land. Zoiets los je niet in een vingerknip op, want je moet altijd rekening blijven houden met de Europese regelgeving en de grondwet.’

‘Een bezwaarschrift indienen is een recht en je kunt daar niet zomaar aan tornen. Maar je kunt wel dingen doen: zo vinden we dat je niet kunt klagen over problemen die er al waren. Wie naast een varkensboer gaat wonen, moet niet klagen over de geurhinder. Wie zijn intrek neemt naast een luchthaven, kan niet klagen over het lawaai.’


Wat u aan de ene kant vereenvoudigt, voert u aan de andere kant weer in. Neem nu de recente verplichting voor energieleveranciers om een vast contract aan te bieden. Is die echt nodig?

Diependaele: ‘Zo’n verplichting bestond voor elektriciteit en niet voor gas. We hebben dat gelijkgetrokken. Maar is dat etatisme, zoals sommigen zeggen? Op basis van dat ene voorbeeld? Nee, toch?’
Er zijn wel meerdere voorbeelden van etatisme te bedenken. De frigobon waarmee mensen met een laag inkomen goedkoop een nieuwe en milieuvriendelijke koelkast kunnen kopen, bijvoorbeeld.

Diependaele: ‘Die maatregel gaat ons nog lang achtervolgen, maar dat gaat al bij al over 17 miljoen euro. Is dat nu de grote schande, of een pijnlijk zweeptwijgje waarmee je ons kunt slaan? Ik denk eerder dat tweede.’


Een ander: de 70 miljoen euro voor gezonde maaltijden op school.

Diependaele: ‘Er was al een ondersteuningsbeleid voor melk en fruit op school en Vooruit wilde dat graag uitbreiden. We zijn daarmee akkoord gegaan, maar het blijft wel de keuze van lokale besturen en scholen om het aan te bieden. Het is een aanbod, niet de staat die in plaats van de sector beslist.’


Nog eentje: de aankoop van een belang in Brussels Airport.

Diependaele: ‘Dat is een keuze voor een strategisch belang in een luchthaven, geen etatisme. Aan de commerciële uitbating van de luchthaven zal niets veranderen. Trouwens, die investering wordt toegejuicht door economen als Geert Noels en Wouter Dewulf.’
Het was dan wel een duur strategisch belang: een vergelijking van De Tijd leert dat u bij uw aankoop Brussels Airport dubbel zo duur waardeert als de belegger de luchthaven van Zürich.

Diependaele: ‘In vergelijking met de luchthaven van Kopenhagen betalen we hetzelfde. De private partners hebben zich in 2019 bovendien in Zaventem ingekocht tegen dezelfde verhouding. Hoe kan je dan zeggen dat wij te veel betaald hebben? Trouwens, voor de aankoop zijn er ook prijsberekeningen uitgevoerd. We zitten aan de bovenkant van de prijsvork die naar voren kwam, maar dus wel nog altijd mooi binnen de vork.’
U spreekt over strategisch belang, maar er zat al een overheid in, namelijk de Belgische. Waarom was het per se nodig dat Vlaanderen er ook in stapte? Prestige?

Diependaele: ‘Prestige? Dat is een haast beledigende vraag. Ook dit gaat niet over mij en het is ook geen verhaal van Vlaanderen tegen België. We hebben eerst geprobeerd om met de federale regering tot een gezamenlijke aankoop over te gaan, maar dat is uiteindelijk niet gelukt. Het was trouwens niet dat we per se op de luchthaven zaten te azen. Maar doordat een investeerder wilde verkopen en wij een voorkooprecht hadden, kwamen we voor de keuze te staan. Als wij niet hadden gekocht, was er misschien iemand opgestaan die niet dezelfde belangen zou nastreven als wat wij verwachten van een luchthaven.’
Wat zijn die belangen?

Diependaele: ‘Veiligheid. Het gaat niet over een buitenlandse mogendheid die de luchthaven zou opkopen om ze te sluiten. Maar wil je dat die mogendheid mee beslist als het over cybersecurity gaat? Of mee aan de knoppen zit als de oorlog tussen Rusland en Oekraïne verder escaleert? Zo nieuw is dat trouwens niet: toen het Chinese State Grid in de elektriciteitsnetbeheerder Fluvius wilde stappen, zijn we ook tussengekomen.’


Delen
Vlaams minister-president Matthias Diependaele (N-VA): 'Het is niet omdat we federaal meebesturen dat ons idee is veranderd over hoe dit land is georganiseerd.'
Vlaams minister-president Matthias Diependaele (N-VA): 'Het is niet omdat we federaal meebesturen dat ons idee is veranderd over hoe dit land is georganiseerd.' ©ID/Franky Verdickt
Jasper D'hoore Daan Bleus
Vandaag om 01:00

Het gaat goed met Vlaanderen, is de boodschap die minister-president Matthias Diependaele (N-VA) op zijn eerste Vlaamse feestdag in de markt wil zetten. 'Anders dan op het federale niveau moeten wij geen puinhopen opruimen. Maar er moet wel worden bijgestuurd.'

Als we aan Matthias Diependaele vragen wat hij verwacht van 'zijn' 11 juli rolt hij met zijn ogen. ‘Ik heb weinig ego. 11 juli draait niet om mij, maar om Vlaanderen', zegt hij. Het antwoord typeert de nuchtere Diependaele, maar legt meteen het grootste pijnpunt van zijn eerste jaar als regeringsleider bloot: dat hij te weinig zichtbaar was. Reken daarbij dat veel ministers nog worstelen met hun nieuwe post en het resultaat is een regering die nog niet onder stoom komt.

Dat neemt volgens Diependaele niet weg dat het goed gaat met Vlaanderen, en dat dat veel te weinig gezegd wordt. 'Vlaanderen heeft veel te bieden. Het moet daar trots op durven te zijn en moet durven daarmee uit te pakken', zegt hij. Zeker, in vergelijking met Wallonië en Brussel doet Vlaanderen het beter. Maar zijn we de aansluiting met vergelijkbare topregio’s niet aan het verliezen?

Diependaele betwist dat en vertelt hoe hij onlangs op handelsmissie was in Japan. ‘Ik dacht dat ik zou worden omvergeblazen door de creatieve ondernemingen en de innovatieve overheid. Maar uiteindelijk was ik meer onder de indruk van onze Vlaamse bedrijven die meereisden dan van wat ik in Japan heb gezien. Ik denk bijvoorbeeld aan Bio Inx, een bedrijf dat menselijk weefsel in 3D kan printen.’
"
Kent u de 'wet van behoud van gezeik' van de filosoof Maarten Boudry? Hoe goed het ook gaat met de wereld, geklaag zal er altijd zijn.
"
Matthias Diependaele
Vlaams minister-president (N-VA)
Lang klonk het dat wat Vlaanderen zelf doet, het beter doet. Maar klopt dat nog wel?

Matthias Diependaele: ‘Kent u filosoof Maarten Boudry’s 'wet van behoud van gezeik'? Hoe goed het ook gaat met de wereld, geklaag zal er altijd zijn. Vergelijk Vlaanderen met de meeste andere regio’s. Natuurlijk vormt de begroting een uitdaging, maar we doen het beter dan veel anderen. Idem voor armoede, onze zorg, het aantal sociale woningen... En ja, we hebben zorgen, bijvoorbeeld over het vergunningenbeleid. Maar is het elders dan zoveel beter? Zelfs in Wallonië, dat veel minder inwoners telt en waar veel meer ruimte is, kampen ze daarmee. Om over Nederland nog maar te zwijgen.’
Nog even en u beweert dat Vlaanderen het paradijs op aarde is.

Diependaele: ‘Dat heb ik ook niet gezegd, maar het grote verschil met bijvoorbeeld de federale regering is dat we geen puinhopen moeten opruimen omdat in Vlaanderen gewoon goed bestuurd is. Er moet wel worden bijgestuurd: het onderwijs zijn we grondig onder handen aan het nemen. We moeten een reeks strategische keuzes maken, bijvoorbeeld rond ons innovatiebeleid. En er is nood aan een administratieve vereenvoudiging. Daarom hebben we de regels voor zonnepanelen eenvoudiger gemaakt. Hetzelfde doen we voor de autokeuring, misschien wel de grootste bron van ergernis van veel Vlamingen.’
Advertentie
We kunnen ons eerlijk gezegd wel wat grotere zorgen dan de autokeuring voorstellen.

Diependaele: ‘Maar we hebben ze wél aangepakt. We maken het voor mensen ook gemakkelijker om hun huis te renoveren. Nog voor het politieke verlof komen we met een hele reeks van dertig à veertig vereenvoudigingen waar het bedrijfsleven om heeft gevraagd. Dat zijn kleinere dingen, maar ze zijn voor ondernemingen wel belangrijk.’
Ineos-baas Jim Ratcliffe is niet onder de indruk: die liet weten dat hij na al het gedoe niet opnieuw zou investeren in Antwerpen.

Diependaele: ‘Ik begrijp dat: we weten we dat het vergunningenbeleid een zorg is in Vlaanderen en we proberen dat ook aan te pakken. Het probleem zit niet bij de vergunningverlening zelf: uit internationale benchmarking blijkt dat we daar bij de beteren zijn. Het probleem zit bij de bezwaarschriften. Er wordt gigantisch veel geprocedeerd, wat logisch is in een zeer dichtbevolkt land. Zoiets los je niet in een vingerknip op, want je moet altijd rekening blijven houden met de Europese regelgeving en de grondwet.’

‘Een bezwaarschrift indienen is een recht en je kunt daar niet zomaar aan tornen. Maar je kunt wel dingen doen: zo vinden we dat je niet kunt klagen over problemen die er al waren. Wie naast een varkensboer gaat wonen, moet niet klagen over de geurhinder. Wie zijn intrek neemt naast een luchthaven, kan niet klagen over het lawaai.’
'De frigobon? Die maatregel gaat ons nog lang achtervolgen', geeft Diependaele toe. 'Maar: het gaat al bij al over 17 miljoen euro. Is dat nu de grote schande?'
'De frigobon? Die maatregel gaat ons nog lang achtervolgen', geeft Diependaele toe. 'Maar: het gaat al bij al over 17 miljoen euro. Is dat nu de grote schande?' ©ID/Franky Verdickt
Wat u aan de ene kant vereenvoudigt, voert u aan de andere kant weer in. Neem nu de recente verplichting voor energieleveranciers om een vast contract aan te bieden. Is die echt nodig?

Diependaele: ‘Zo’n verplichting bestond voor elektriciteit en niet voor gas. We hebben dat gelijkgetrokken. Maar is dat etatisme, zoals sommigen zeggen? Op basis van dat ene voorbeeld? Nee, toch?’
Er zijn wel meerdere voorbeelden van etatisme te bedenken. De frigobon waarmee mensen met een laag inkomen goedkoop een nieuwe en milieuvriendelijke koelkast kunnen kopen, bijvoorbeeld.

Diependaele: ‘Die maatregel gaat ons nog lang achtervolgen, maar dat gaat al bij al over 17 miljoen euro. Is dat nu de grote schande, of een pijnlijk zweeptwijgje waarmee je ons kunt slaan? Ik denk eerder dat tweede.’
Advertentie
Een ander: de 70 miljoen euro voor gezonde maaltijden op school.

Diependaele: ‘Er was al een ondersteuningsbeleid voor melk en fruit op school en Vooruit wilde dat graag uitbreiden. We zijn daarmee akkoord gegaan, maar het blijft wel de keuze van lokale besturen en scholen om het aan te bieden. Het is een aanbod, niet de staat die in plaats van de sector beslist.’
"
Dat we in Brussels Airport zijn gestapt om het prestige? Dat vind ik beledigend. Ook dit gaat niet over mij en het is ook geen verhaal van Vlaanderen tegen België.
"
Matthias Diependaele
Vlaams minister-president (N-VA)
Nog eentje: de aankoop van een belang in Brussels Airport.

Diependaele: ‘Dat is een keuze voor een strategisch belang in een luchthaven, geen etatisme. Aan de commerciële uitbating van de luchthaven zal niets veranderen. Trouwens, die investering wordt toegejuicht door economen als Geert Noels en Wouter Dewulf.’
Het was dan wel een duur strategisch belang: een vergelijking van De Tijd leert dat u bij uw aankoop Brussels Airport dubbel zo duur waardeert als de belegger de luchthaven van Zürich.

Diependaele: ‘In vergelijking met de luchthaven van Kopenhagen betalen we hetzelfde. De private partners hebben zich in 2019 bovendien in Zaventem ingekocht tegen dezelfde verhouding. Hoe kan je dan zeggen dat wij te veel betaald hebben? Trouwens, voor de aankoop zijn er ook prijsberekeningen uitgevoerd. We zitten aan de bovenkant van de prijsvork die naar voren kwam, maar dus wel nog altijd mooi binnen de vork.’
U spreekt over strategisch belang, maar er zat al een overheid in, namelijk de Belgische. Waarom was het per se nodig dat Vlaanderen er ook in stapte? Prestige?

Diependaele: ‘Prestige? Dat is een haast beledigende vraag. Ook dit gaat niet over mij en het is ook geen verhaal van Vlaanderen tegen België. We hebben eerst geprobeerd om met de federale regering tot een gezamenlijke aankoop over te gaan, maar dat is uiteindelijk niet gelukt. Het was trouwens niet dat we per se op de luchthaven zaten te azen. Maar doordat een investeerder wilde verkopen en wij een voorkooprecht hadden, kwamen we voor de keuze te staan. Als wij niet hadden gekocht, was er misschien iemand opgestaan die niet dezelfde belangen zou nastreven als wat wij verwachten van een luchthaven.’
Wat zijn die belangen?

Diependaele: ‘Veiligheid. Het gaat niet over een buitenlandse mogendheid die de luchthaven zou opkopen om ze te sluiten. Maar wil je dat die mogendheid mee beslist als het over cybersecurity gaat? Of mee aan de knoppen zit als de oorlog tussen Rusland en Oekraïne verder escaleert? Zo nieuw is dat trouwens niet: toen het Chinese State Grid in de elektriciteitsnetbeheerder Fluvius wilde stappen, zijn we ook tussengekomen.’
Advertentie

‘Daarnaast willen we waken over de strategisch-economische belangen van de luchthaven, die een voortrekkersrol speelt in het vervoer van geneesmiddelen. Dat is een troef voor de farma-industrie in ons land. Als daarover beslissingen worden genomen, zit ik liever zelf aan tafel dan ze over te laten aan iemand die hoopt snel winst te boeken. En dan is er natuurlijk nog het commerciële aspect: als overheid willen we mee waken over goede verbindingen met de rest van de wereld.’
Toch een beetje etatisme dus?

Diependaele: ‘Overal ter wereld hebben overheden een participatie in luchthavens. De overheid zit trouwens ook al in de havens van Antwerpen en Gent. Daar stelt niemand die vraag. Waarom is het nu wél plots een probleem?’
Het gaat om veel geld. Had PMV, het investeringsvehikel van de Vlaamse overheid, daar geen verstandigere investeringen mee kunnen doen?

Diependaele: ‘Nee, want het gaat om 2,77 miljard euro die PMV extra krijgt. Ik zie niet in welk bedrijf we dat hoogdringend hadden moeten steken. Met ons defensiefonds doen we al ons deel rond militaire investeringen. Het gaat ons ook niet tegenhouden om andere strategische investeringen te doen, zoals bij Fluvius. Als we daardoor Nederlandse toestanden - waar bedrijven door een gebrek aan investeringen niet meer aangesloten raken op het elektriciteitsnet - kunnen vermijden, kan dat een zinvolle investering zijn.’


En zo wordt de Vlaamse schuld weer wat groter.

Diependaele: ‘België heeft een schuld van 105 procent van het bruto binnenlands product (bbp). Het Vlaamse deel daarin is 8 procent. Natuurlijk moeten we opletten, maar je kunt dit toch geen gigantisch groot probleem noemen? Zeker omdat we veel 'goede' schulden hebben, waar activa zoals de luchthaven of sociale woningen tegenover staan die je in geval van nood altijd kan verkopen.’
Het probleem is dat Vlaanderen ook steeds meer ‘slechte’ schulden aan het opbouwen is, omdat u maar niet van dat begrotingstekort af raakt. Volgens de SERV, het adviesorgaan van de sociale partners, gaat het deze legislatuur zelfs niet lukken.

Diependaele: ‘Met alle respect voor hen, maar zij gebruiken een ander rekenmodel. Het blijft de bedoeling om de begroting in 2027 in evenwicht te krijgen. Dat zal bloed, zweet en tranen kosten, maar het is wel zo afgesproken.’


Bloed, zweet en tranen? Klopt dat wel? Om uw partijgenote Zuhal Demir te citeren: Vlaanderen is subsidieziek.

Diependaele: ‘Ik heb ooit zelf het Vlaams subsidieregister laten opmaken, dus ik vrees dat ik zelf aan de oorzaak van die uitspraak lig. Dat was een nuttige oefening, maar ik daag iedereen uit om door die tabellen te gaan en mij te zeggen waar we nu pijnloos miljarden kunnen besparen. Want het overgrote deel van de 18 miljard euro subsidies gaat naar onderwijs, welzijn en de steden en de gemeenten. Natuurlijk kun je discussiëren over bepaalde keuzes, maar dan gaat het over veel kleinere bedragen.’
Wat houdt u tegen om die keuzes te maken?

Diependaele: ‘Je moet er natuurlijk wel een akkoord over vinden binnen de coalitie, en dat is moeilijk. Ik heb elke minister een jaar de tijd gegeven om besparingen te zoeken, zodat we jaarlijks samen 90 miljoen euro kunnen besparen boven op de 70 miljoen euro die dit jaar sowieso gepland was. In september moet daar meer duidelijkheid over komen.’


U viert de Vlaamse feestdag, maar hoe Vlaams-nationalistisch is de N-VA eigenlijk nog?

Diependaele: ‘Het is niet omdat we federaal meebesturen dat ons idee is veranderd over hoe dit land is georganiseerd. Zo willen we dat de faciliteitengemeenten worden afgeschaft en dat het Nederlands in Brussel wordt gerespecteerd. Deze week werd ik nog met mijn fiets tegengehouden door een Brusselse politieagent en die kon me niet in het Nederlands te woord staan. Dat lijkt misschien niet zo erg, maar als je dat in hoge nood in een ziekenhuis overkomt, is het misschien wél erg.’


Dat is allemaal nogal braaf. Nu hij premier is, gaat u van Bart De Wever niet eisen dat hij snel de sociale zekerheid splitst.

Diependaele: ‘Dat nu niet letterlijk, al blijft onze analyse wel dezelfde. Omdat er geen meerderheid was om communautaire hervormingen door te voeren, hebben we ervoor gekozen om toch in de federale regering te stappen voor de noodzakelijke hervormingen. Er wordt federaal eindelijk Vlaams beleid voor Vlaanderen gevoerd. C’est la cuisine belge à la flamande. En dat is ook goed voor Wallonië, want daar gaan ze misschien wel het meest profiteren van dat beleid. Neem nu de beperking van de werkloosheidsuitkeringen in de tijd. Er wordt gedaan alsof Wallonië daardoor verliest. Maar als veel meer Walen aan de slag gaan, komen ze daar toch als winnaar uit?’


Als u België vanuit Vlaanderen overneemt, hoeft het confederalisme dan nog?

Diependaele: ‘Belgium is made in Flanders hoor ik liever dan dat agressieve taaltje. Onze eerste bekommernis is het beschermen van de welvaart van de Vlamingen. Zelfbestuur is daarvoor de beste remedie. Als dat niet haalbaar is, heb je de keuze om te blokkeren of om binnen het beste model de dingen voor de Vlamingen te proberen verbeteren. Dat laatste is exact wat we doen, maar daarom ben ik nog niet afgestapt van de analyse dat we als Vlaanderen op de lange termijn zelfbestuur nodig hebben.’
U zei weinig ego te hebben, maar raakt het u dat u als minister-president niet in de top tien van de populairste politici staat?

Diependaele: ‘Het is niet moeilijk om morgen op elke voorpagina te staan. Ik kan mijn partij onderuithalen of meedoen aan een zangwedstrijd, maar dat interesseert me niet. Ik probeer goed te besturen en te werken aan de welvaart van de Vlaming.’
Dat is een valse tegenstelling. Een politicus hoort goed bestuur toch te koppelen aan populariteit, om zo verkiezingen te winnen en zijn agenda door te drukken?

Diependaele: ‘Ik doe mijn job doodgraag, probeer goed te communiceren, eerlijk te zijn en Vlaanderen te doorkruisen. Ik zal naïef zijn, maar ik geloof dat de mensen uiteindelijk zullen kiezen voor politici die goed besturen.’

 'Liberaal verzet tegen klimaatheffing is hypocriet'

De Vlaamse regering raakte het vorige week eens over haar finale klimaatplan, dat er tegen 2030 toe moet leiden dat Vlaanderen 40 procent minder CO2 uitstoot tegenover het referentiejaar 2005. De opmerkelijkste nieuwe maatregel is een taxshift waardoor de prijs van elektriciteit naar beneden gaat en die van gas stijgt. Nu is elektriciteit nog duurder dan gas, wat mensen kan tegenhouden de stap naar bijvoorbeeld een warmtepomp of een elektrische auto te zetten.

Volgens Diependaele heeft het plan het voordeel van de duidelijkheid. ‘Als je vandaag investeert, weet je dat gas duurder wordt, dus kun je daar rekening mee houden.’ Over de concrete impact is er echter nog veel onduidelijkheid. Minister van Wonen, Energie en Klimaat Melissa Depraetere (Vooruit) maakt zich sterk dat het plan de koopkracht van de mensen niet aantast.

Of dat écht voor elke Vlaming telt, wil Diependaele echter niet gezegd hebben. ‘Het is onze bedoeling de elektriciteitsfactuur naar beneden te krijgen. Op gemiddeld gezinsniveau willen we maken dat de mensen worden gecompenseerd. Maar voor elk individu afzonderlijk is dat niet hard te maken. Dat hangt immers van zoveel dingen af: hoe goed is een huis geïsoleerd? Staat er een nieuwe of een oude gasketel?’

De Vlaamse taxshift loopt gelijk met de invoering van de Europese klimaatheffing ETS2. Wie zijn huis verwarmt op gas of stookolie of met een auto met een brandstofmotor rijdt, zal die heffing straks moeten betalen. De opbrengsten zullen worden gebruikt om mensen te ondersteunen bij het maken van de klimaatomslag.

Onder impuls van de MR pleit de Waalse regering voor het uitstellen van de heffing. De Vlaamse oppositiepartij Open VLD sluit zich daarbij aan. Diependaele noemt dat hypocriet: ‘Het is onvoorstelbaar hoe Georges-Louis Bouchez en Open VLD nu doen alsof dit allemaal een grote verrassing is. Het getuigt van een ontzettende hypocrisie, want de liberalen hebben die maatregelen destijds goedgekeurd in het Europees Parlement. Mijn partij niet.’

Tot slot maakt Diependaele zich sterk dat Vlaanderen er met het klimaatplan in zal slagen de CO2-uitstoot met 40 procent te reduceren, een doelstelling die Vlaanderen zonder nieuw beleid zou missen. Wel waarschuwt hij voor te grote klimaatambities. 'We willen de ambitieuze klimaatdoelstellingen in evenwicht brengen met onze economische welvaart. Als we dat niet doen, verliezen we ze beiden. Als we blijven de-industrialiseren halen we misschien wel onze klimaatambities, maar verliezen we onze welvaart. En het klimaat zal er niet bij geholpen zijn, want de productie die naar het buitenland wordt verplaatst zal niet groener zijn. Integendeel.’

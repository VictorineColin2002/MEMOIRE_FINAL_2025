Maatschappelijk Informeel 5 Deel B — Voorbeeldexamen
AVINE
Avine zorgt voor een veilige bescherming tegen de zon en werkt lange tijd. Het is
geschikt voor in het water. U brengt eerst een grote hoeveelheid crème aan op uw
huid voor het zonnen en brengt het daarna regelmatig opnieuw aan. Als u
misselijk wordt, moet u meteen uit de zon gaan.
DIEPMENT
Diepment maakt de pijn minder en verlaagt de koorts. Kan genomen worden bij
hoofdpijn, keelpijn, spierpijn. Gebruik het maximaal twee keer per dag. Het werkt
het snelst als u het op een lege maag neemt. Blijf uit de zon als u dit product
gebruikt. Autorijden is geen probleem.
EPKEÏNE
Epkeïne vermindert misselijkheid tijdens het reizen. Wie ziek wordt van
reizen per bus, boot of auto kan dit een half uur tot 2 uur voor vertrek nemen
tijdens een maaltijd. Gebruik het maximaal 3 keer per dag. U kunt er slaperig
van worden. U mag dan ook niet zelf autorijden.
ONVO
Onvo houdt insecten, zoals muggen en vliegen, op een afstand. Het is te
gebruiken tegen alle insecten die mensen bijten. Het kan op de huid een lichte
allergie veroorzaken. Het vermindert de werking van zonnebrandcrème als u beide
producten op dezelfde plaats aanbrengt. Doe dat daarom beter niet.
RODESALG
Rodesalg remt de bewegingen van de darmen. Het is geschikt bij buikgriep en
diarree bij reizigers. De klachten verdwijnen binnen enkele uren. Na 4 tot 6 uur mag
u het product opnieuw nemen. U kunt dit middel zowel voor, tijdens als na het eten
nemen. Drink vooral voldoende water.
SNUIZINE
Snuizine is een medicijn tegen verschillende soorten allergie, behalve allergie als
gevolg van insectenbeten. De werking houdt een dag aan. U kunt hoofdpijn en
een droge mond krijgen. In het begin kunt u wat moe zijn of zelfs in slaap vallen.
Heeft u hier last van? Dan kunt u beter niet autorijden.
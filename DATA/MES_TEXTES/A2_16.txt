Nora’s moeder is jarig

Vandaag is de moeder van Nora jarig, maar Nora is vergeten een cadeautje voor haar te kopen. Daarom gaat ze haar verrassen met ontbijt op bed. Nora staat om zes uur ’s morgens op. Ze begint met het koken van een eitje. Daarna doet ze twee tosti’s in het tosti-ijzer. Nora wil ook nog vijf sinaasappels uitpersen, voor een glas verse jus d'orange. Maar er zijn geen sinaasappels in huis.

Nora loopt snel naar de supermarkt, koopt vijf sinaasappels en gaat weer naar huis. Nora is maar tien minuten weggeweest, maar haar moeder is al beneden en de keuken staat vol rook. Nora was de tosti’s vergeten en die zijn verbrand. Nu heeft Nora nog geen cadeautje voor haar moeder…
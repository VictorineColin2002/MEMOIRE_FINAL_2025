Praktische afspraken rond woon-werkverkeer
Wat geldt als woon-werkverkeer?
De verplaatsingen tussen het thuisadres en het werkadres worden beschouwd als woon-werkver-
keer.
Worden alle typen woon-werkverkeerkosten terugbetaald?
Het bedrijf biedt haar personeelsleden een volledige of gedeeltelijke terugbetaling van woon-werk-
verkeerverplaatsingen met het openbaar vervoer.
Woon-werkverplaatsingen met de trein worden 100% terugbetaald.
Woon-werkverplaatsingen met de bus of de tram worden 75% terugbetaald (= wettelijk verplichte
tussenkomst).
Er wordt maximaal een traject van 200 km heen en terug terugbetaald (zowel voor binnenlands als
buitenlands woon-werkverkeer, voor trein en bus).
Principe van de meest voordelige oplossing
Bij de terugbetaling van woon-werkverkeerkosten met het openbaar vervoer wordt steeds het prin-
cipe van de meest voordelige oplossing gevolgd.
De 100% terugbetaling van woon-werkverkeerkosten met de trein geldt enkel voor tweede klasse.
Wanneer u kiest voor een abonnement in eerste klasse zal het bedrijf enkel de kosten voor tweede
klasse terugbetalen. Het verschil tussen de twee formules betaalt u met andere woorden zelf.
Wanneer u ten minste 3 dagen per week pendelt met de trein is een jaarabonnement de meest voor-
delige oplossing. Wanneer u in dit geval toch kiest voor een maandelijks of driemaandelijks abon-
nement zal het bedrijf haar bijdrage beperken tot de wettelijk verplichte tussenkomst (75% van de
kostprijs).
Terugbetalingen
Deze bijdrage zal door het bedrijf aan u worden terugbetaald na afloop van het abonnement en met
overhandiging van het originele vervoerbewijs. U zal dus eerst zelf de kostprijs moeten voorschieten
en zal nadien de kosten of een deel ervan kunnen terugvorderen. Het bedrijf stort het bedrag op uw
rekening. Op aanvraag kunnen we het ook toevoegen aan uw loon of contant uitbetalen.
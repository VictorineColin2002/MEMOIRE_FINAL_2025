1. Wie was Willem van Oranje?
Willem van Oranje is een belangrijk persoon in de Nederlandse
geschiedenis. Hij begon een opstand1 tegen de koning van Spanje. Pas na 80
jaar oorlog werd Nederland een onafhankelijk land.
Een Duitser wordt prins in Frankrijk en verhuist daarom naar Nederland
Willem van Oranje wordt in 1533 in Duitsland geboren. Zijn ouders zijn protestant.
De koning van Spanje, Karel de Vijfde, is katholiek. Hij is ook koning van een groot
deel van Europa, bijvoorbeeld van Duitsland, Frankrijk en van ‘de lage landen’
(Nederland en België). In 1544 sterft een neef van Willem, en erft Willem het
prinsdom Oranje in Frankrijk. Hij is dus ineens een prins.
De koning van Spanje vindt dat goed, maar dan moet Willem wel aan het hof in
Brussel komen wonen en katholiek opgevoed worden. Daarom verhuist Willem als hij
12 jaar is naar Brussel, naar ‘de lage landen’. Later gaat hij voor de koning van
Spanje werken. Hij is een soort ambtenaar.

De beeldenstorm en het begin van de oorlog
Het is 1566. Veel mensen in Nederland zijn ontevreden. Ze zijn boos omdat ze te
weinig werk, geld en eten hebben. Ze vinden dat ze teveel belasting moeten betalen
aan de koning van Spanje. Ook hebben veel mensen in Nederland een ander geloof
gekozen dan de koning. Zij zijn protestant. De nieuwe koning van Spanje heet Filips
de Tweede. Hij is een streng katholiek. Hij noemt de protestanten ‘ketters’ en geeft
ze zware straffen. Het volk komt in opstand. Mensen gaan de katholieke kerken
in. Ze slaan de beelden in de kerken stuk. Nederlanders protesteren daarmee tegen
de kerk en tegen Spanje.
De koning van Spanje is woedend als hij dat hoort. Hij wil dat iedereen, ook in
Nederland, katholiek blijft. Hij stuurt de hertog van Alva om de Nederlanders te
straffen. Veel protestanten worden gedood.
Willem van Oranje is het niet eens met de koning van Spanje. Hij kiest de kant van
de Nederlanders. Hij vindt de koning van Spanje te streng. Hij wil dat katholieken en
protestanten respect voor elkaar hebben. Na de ‘beeldenstorm’ (het kapot maken
van de beelden in kerken) vlucht Willem naar Duitsland. Willem van Oranje is
tegen de regering van de hertog van Alva. Hij wil Alva weg krijgen uit Nederland. Hij
koopt kanonnen en zoekt soldaten. Hij organiseert een leger.
In 1568 is het eerste gevecht tussen de legers van Willem van Oranje en Spanje. Het
is het begin van een oorlog tussen Nederland en Spanje. Willem van Oranje is de
leider van de opstand tegen Spanje. In 1581 laat Nederland aan de wereld weten dat
ze een onafhankelijk land zijn, en dat de koning van Spanje niet meer hun koning is.
Dat doen ze met een document, dat het ‘Plakkaat van Verlatinghe’ heet.
De moord op Willem van Oranje
Het is 1584. Willem van Oranje woont in de stad Delft. Spanje wil Willem van Oranje
laten doden. Ze beloven veel geld aan de persoon die hem wil vermoorden.
Balthasar Gerards uit Frankrijk is een streng katholiek en gelooft heilig in de koning,
Filips de Tweede. Hij wil Willem graag vermoorden. Hij schrijft in een brief naar
Willem dat hij een protestant is die voor hem wil werken. Willem gelooft hem. Op 10
nt2taalmenu.nl Lezen niveau B1 Pag. 5
juli 1584 hebben ze een afspraak in het huis van Willem. Balthasar wacht beneden
op Willem van Oranje. Hij heeft een pistool. Willem van Oranje loopt de trap
af. Balthasar Gerards schiet op Willem van Oranje. Willem van Oranje is dood. Hij
wordt in Delft begraven.
Het einde van de oorlog
Pas veel later, na 80 jaar oorlog, tekenen Nederland en Spanje in 1648 de vrede.
De koning van Spanje is niet meer de baas in Nederland. Nederland is een
onafhankelijk land. Een land met een eigen regering, een eigen vlag en een
volkslied. Het volkslied van Nederland gaat over Willem van Oranje. Het Nederlandse
volkslied heet daarom ‘Het Wilhelmus’*

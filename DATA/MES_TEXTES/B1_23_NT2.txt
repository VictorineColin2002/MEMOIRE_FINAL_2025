2. Nieuwe planten en dieren
Apen, koeien en katten zijn bekende dieren: ze komen op veel plaatsen in de wereld voor.
En zo zijn er ook veel bekende planten en bomen, zoals een dennenboom of een
lavendelplant. Maar af en toe ontdekken onderzoekers nieuwe dieren en planten; planten
en dieren die nog nooit iemand heeft gezien. En niemand wist dat ze bestonden.
Nieuw-Guinea
De laatste jaren zijn op veel plekken nieuwe planten en dieren ontdekt. In het land Nieuw-
Guinea bijvoorbeeld. Nieuw-Guinea ligt in Azië, vlakbij het land Indonesië. De nieuwe
planten en dieren zijn ontdekt in een jungle.
In deze jungle was nog nooit iemand geweest. Er wonen geen mensen en er zijn geen
wegen. De bomen staan zo dicht op elkaar, dat eigenlijk niemand er kan komen.
Ook is het er erg mistig. Toch is het onderzoekers gelukt om in de jungle te komen.
Vogels
De onderzoekers ontdekten er allerlei nieuwe dieren en planten. Bijvoorbeeld een nieuwe
soort vogels: de honingeters.
Ook zagen de wetenschappers paradijsvogels in de jungle. Dat is heel bijzonder want
iedereen dacht dat de paradijsvogel was uitgestorven.
Saba
Bij de Nederlandse Antillen zijn ook nieuwe planten en dieren gevonden. De Nederlandse
Antillen bestaan uit zes eilanden in de Caraïbische Zee (tussen Noord- en Zuid Amerika): de
‘abc-landen’ Aruba, Bonaire en Curaçao, en de ’s-Landen’: Saba, Sint Eustatius en Sint
Maarten. De nieuwe planten en dieren zijn gevonden in de zee, vlakbij het eiland Saba.
Onderzoekers ontdekten bijvoorbeeld nieuwe vissen.
De onderzoekers zijn erg blij met de ontdekkingen, vooral omdat de nieuwe soorten zo gezond zijn. Dat komt doordat de zee bij Saba nog vrij schoon is. De planten en dieren
hebben dus nog weinig last van milieuvervuiling
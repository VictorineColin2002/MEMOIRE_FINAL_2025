Van: t.vreese@telenet.be
Aan: klantendienst@TransportBel.be
Cc:
Onderwerp: foute levering
Beste heer, mevrouw
Omdat uw transportfirma zijn werk niet goed heeft gedaan, hebben wij een klacht ontvangen. Een
klant kreeg vijf kasten. Hoe deze foute levering tot stand kwam, weten wij niet, maar de schuld ligt
niet bij ons, want wij hebben wel degelijk doorgegeven dat er slechts vier stuks bij onze klant moesten
worden afgezet. Het stond zo in de transportdocumenten! Uw collega’s hadden beloofd dat de kast
meteen door TransportBel zou worden teruggehaald, maar dat is dus niet gebeurd. De klant is hier
niet over te spreken en verwijt ons nu dat we een ‘agressieve verkooptruc’ hebben toegepast. Op een
internetforum had hij iets gelezen over agressieve handelspraktijken. Volgens hem is ‘elke vraag om
bewaring van een product dat een onderneming heeft geleverd, maar waar de consument niet om
heeft gevraagd’ een vorm van agressieve handelspraktijk. En nu dreigt hij er dus mee een klacht neer
te leggen via het meldpunt van de Federale Overheidsdienst Financiën, want hij wil absoluut van die
vijfde kast af. Wij verzoeken u dringend het probleem dat u zelf hebt gecreëerd op te lossen!
Vriendelijke groet
Thomas Vreese
Meubelen Vreese
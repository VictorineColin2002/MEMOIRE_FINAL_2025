Tekst 9 - Pesten op het werk
Het is moeilijk te geloven: niet alleen kinderen pesten. Ook volwassenen pesten elkaar.
Ze pesten elkaar op het werk.
Plagen
Het is niet erg als collega’s elkaar een beetje plagen. Bij plagen zeg je iets over een collega: je
maakt een grapje. Dat is vaak geen probleem: je kunt er vaak samen met die collega om
lachen. Of anders zeg je gewoon ‘sorry’, en dan is het weer goed.
Maar echt pesten is niet leuk.
Pesten
Pesten is anders dan een grapje maken. Het is gemeen. Pesten kan iemand echt pijn doen.
Pesten komt vaak voor op het werk. Iemand scheldt een collega uit. Of niemand wil praten
met een collega. Of ze zeggen vervelende dingen. Meestal begint één persoon met het
pesten van een collega. Andere collega’s gaan meedoen.
Bij pesten is er altijd een pester en een slachtoffer. De pester is de collega die pest. Het
slachtoffer is de persoon die wordt gepest.
Eenzaam
Soms wil niemand met je praten. Vaak voelen slachtoffers van pesten zich eenzaam op het
werk. Collega’s praten niet meer met hem of haar. Maar ze roddelen wel.
Waarom?
Waarom zijn er mensen die een ander pesten ? Dat is moeilijk te begrijpen.
Sommige mensen pesten omdat ze denken dat ze dan stoer zijn. Of ze denken dat ze dan
populair worden bij de andere collega’s.
Soms worden mensen ook gepest omdat ze nieuwe of andere ideeën hebben over het werk:
ze willen dingen veranderen of verbeteren. De collega’s willen dat niet altijd, ze vinden het
vervelend als hun werk verandert.
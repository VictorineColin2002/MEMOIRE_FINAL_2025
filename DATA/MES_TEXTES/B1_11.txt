Een dagje uit

De lente is aangebroken en het is lekker weer om erop uit te gaan. Met de start van een nieuw seizoen worden er weer nieuwe plannen gemaakt voor een dagje uit. De familie Martens gaat graag met het hele gezin erop uit, het liefst het hele jaar door. Als het even mogelijk is gaan ook hun twee honden, Mickey en Spike, mee met het gezin.

Bij het uitzoeken van een leuke bestemming houden ze daar ook zoveel mogelijk rekening mee. Het liefst gaan ze met zâ€™n allen naar het strand. Ze kunnen daar echter niet zo vaak naar toe als ze zouden willen, want het strand ligt ver weg. Het is voor de honden ook minder fijn om lang in de auto te moeten zitten. Ook voor baby Sanne duurt een autorit al snel te lang.

Floor en Thomas nemen hun kinderen dan ook vaak mee naar een dierentuin die dichter bij hun woonplaats ligt. Ze vinden het ook allemaal fijn om naar het bos te gaan om te wandelen. Zoon Tim en dochter Imme vinden het heerlijk om daar hutten te bouwen of in bomen te klimmen.
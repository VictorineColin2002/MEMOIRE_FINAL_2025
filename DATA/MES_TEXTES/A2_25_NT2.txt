Rij 80 km voor een beter milieu
In Nederland is de lucht op veel plaatsen vies. Dat komt door fabrieken, maar vooral door
het verkeer.
Uit auto’s komen uitlaatgassen. Dat zijn ongezonde gassen. Die gassen zijn niet alleen slecht
voor het milieu: mensen ademen de vieze lucht in. Vooral voor baby’s, oude mensen en
mensen met astma is dat ongezond. Daarom is het belangrijk dat de lucht schoner wordt.
Langzamer en schoner rijden
Op de snelweg mag je meestal 100 of 120 kilometer per uur rijden. Maar het is beter voor
het milieu als auto’s minder hard rijden. Daarom mogen auto’s op sommige plekken maar 80
kilometer per uur rijden.
Bij 80 kilometer kun je dan het best in de 5e versnelling rijden. De auto verbruikt dan minder
benzine. En uit de auto komen minder uitlaatgassen. Ook maakt de auto minder geluid.
Maar nog beter is het natuurlijk om een schone auto te kopen. Electrische auto’s zijn
bijvoorbeeld heel schoon.
Steden
Op de normale wegen buiten de stad mag je vaak maximaal 80 km per uur rijden. Maar er
zijn ook een paar plekken op de snelweg waar je maar 80 kilometer mag rijden.
Die plekken liggen in of dichtbij de grote steden, bijvoorbeeld op de A10 bij Amsterdam, op
de A12 bij Den Haag en op de A20 bij Rotterdam.
Files
In de buurt van deze snelwegen wonen veel mensen. Een schonere lucht is daarom op die
plekken belangrijk. Ook zijn er minder files als iedereen daar 80 kilometer rijdt. En, ook
belangrijk: het is veiliger, want er zijn minder ongelukken.
Controle
Op de stukken snelweg wordt streng gecontroleerd. Als een automobilist te hard rijdt, krijgt
hij of zij een boete. Boven de weg hangen camera’s. Die camera’s zien hoe hard alle auto’s
rijden.
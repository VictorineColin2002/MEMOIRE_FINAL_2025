4. Het planetarium van Eise Eisinga (1744 – 1828)
In Franeker, een stadje in Friesland, kan je iets unieks zien: het oudste nog werkende
planetarium ter wereld. Het werd tussen 1774 en 1781 gebouwd door Eise Eisinga, in zijn
eigen huiskamer.
Wie was Eise Eisinga?
Eise Eisinga werd in 1744 geboren. Hij was hoogbegaafd. Maar omdat zijn vader een
eenvoudig beroep had, mocht hij niet naar het gymnasium. Hij moest, net als zijn vader, na
de lagere school gaan werken als wolkammer. Maar in zijn vrije tijd probeerde hij zoveel
mogelijk te leren over wiskunde5 en sterrenkunde. Zo liep hij elke week naar Franeker om
daar op de academie wiskundeboeken te bestuderen. Toen hij 15 jaar was, had hij al een
boek van 650 pagina’s geschreven over wiskunde, en toen hij 17 was publiceerde hij een
boek over sterrenkunde.
Waarom bouwde Eise zijn planetarium?
Op 8 mei 1774 was er iets bijzonders te zien aan de hemel: de planeten Mercurius, Venus,
Mars, Jupiter en de maan stonden heel dichtbij elkaar. Een maand eerder, in april 1774,
stond in een krant uit Leeuwarden een stukje daarover van een dominee6 uit Friesland. Hij
voorspelde dat iets vreselijks zou gebeuren. De planeten en de maan zouden tegen elkaar
botsen. Daardoor zou de aarde tegen de zon worden geslingerd en verbranden. Veel
mensen in Friesland werden erg bang, en dachten dat het einde van de wereld bijna
gekomen was.
Maar Eise Eisinga had ons zonnestelsel goed bestudeerd, en wist dat er niets aan de hand
was. De planeten leken wel dicht bij elkaar te staan, maar in werkelijkheid zaten er tientallen
of zelfs honderden miljoenen kilometers afstand tussen. Hij wilde de mensen laten zien hoe
het zonnestelsel werkt, en dat ze niet bang hoefden te zijn. Daarom besloot hij zijn
planetarium te bouwen.
Het planetarium
Om te beginnen verlaagde10 Eise het plafond in zijn woonkamer. Daarboven, op de zolder,
bouwde hij een heel groot uurwerk, dat ervoor moest zorgen dat alle planeten precies op de
goede snelheid bewogen. Aan het plafond maakte hij het planetarium. Toen hij begon dacht
Eise dat het werk een half jaar zou duren, maar dat viel tegen: uiteindelijk duurde het 7
jaar. Geen wonder als je bedenkt dat Eise nog nooit een uurwerk had gebouwd, en dus
eerst moest leren hoe je dat doet. Maar toen het klaar was, klopte het precies: 1 millimeter
op het plafond van Eise was in werkelijkheid 1 miljoen kilometer, en alle planeten draaiden precies in de juiste snelheid om de zon. Mercurius bijvoorbeeld draait in 88 dagen om de zon, en de aarde in 1 jaar, maar Saturnus doet meer dan 29 jaar over één ronde. Ook nu nog geeft het planetarium precies de juiste plaats van alle planeten aan!

Museum
Al tijdens het leven van Eise Eisinga kwamen er veel bezoekers kijken naar het planetarium.
Ook veel wetenschappers waren enthousiast. Koning Willem I kwam kijken, en kocht het in
huis in 1825. Nu is het huis van Eise Eisinga een museum.
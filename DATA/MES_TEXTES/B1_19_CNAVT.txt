ZOOM organiseert een fotowedstrijd
De grootste fotowedstrijd van Nederland. Fotografie is een manier om de wereld te begrijpen. Hebt u mooie
beelden en bent u klaar voor een wedstrijd? Stuur ons uw mooiste beeld en het bijhorende verhaal. Wie weet,
wint u een mooie prijs!
Voorwaarden en spelregels
• De ingezonden foto moet een originele foto zijn.
• Elke deelnemer kan maximaal één foto inzenden.
• Inzenden kan t/m 30 september.
• ZOOM stelt een jury samen die de foto’s beoordeelt en de winnaar aanduidt.
• Er wordt één prijs uitgereikt. De winnaar kan kiezen tussen 800 euro of een reis van 7 dagen voor 1
persoon naar Bulgarije, inclusief verplaatsing heen en terug.
Om u kandidaat te stellen, moet u ons uw favoriete foto en het bijhorende verhaal sturen.
Een mooi beeld alleen is niet voldoende. Beelden worden beoordeeld op basis van de foto zelf én de uitleg
die erbij hoort. Beschrijf wat u op de foto ziet. Waar is de opname precies gemaakt (land en exacte locatie)?
Wat maakt deze foto als beeld bijzonder? Beschrijf minstens twee redenen waarom u denkt dat uw foto de
mooiste is.
Vermeld ook de volgende gegevens: uw naam, adres en telefoonnummer. Bovendien hebben we een korte
persoonlijke beschrijving van uzelf nodig. Omschrijf wat uw beroep is of wat u op dit moment doet en enkele
hobby’s die u naast het fotograferen hebt. Deze informatie wordt later gebruikt als u onze winnaar zou zijn.
Wilt u bevestigen dat u akkoord gaat met de voorwaarden en spelregels van onze wedstrijd?
Geef ook aan naar welke prijs uw voorkeur zou uitgaan, indien u de gelukkige winnaar zou zijn.
We kijken uit naar uw favoriete foto en wensen u veel succes!
Marc Jellemans
Redacteur ZOOM
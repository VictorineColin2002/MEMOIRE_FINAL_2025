Tekst 14 - De voedselbank helpt
In Nederland wonen steeds meer arme mensen. Deze mensen verdienen niet veel geld met
hun werk. Of ze kunnen geen werk vinden. Veel mensen hebben schulden.
Betalen
Arme mensen hebben net genoeg geld om de huur te betalen. Ook kunnen ze soms nieuwe
kleren kopen. Maar geld om eten te kopen, dat hebben ze niet altijd.
Uitkering
In Nederland krijgen arme mensen vaak een uitkering. Dat betekent dat ze elke maand geld
krijgen. Als iemand geen werk heeft, krijgt hij of zij een uitkering.
Maar een uitkering is niet altijd genoeg. Het is soms niet genoeg voor een gezin. En ook
mensen die schulden moeten terugbetalen, hebben vaak te weinig geld.
Voedselbank
Daarom krijgen arme mensen ook hulp van de voedselbank. De eerste voedselbank in
Nederland was in Rotterdam, in 2002. Twee mensen, Sjaak en Clara Sies, vonden dat
iedereen in Nederland te eten moet hebben. Daarom begonnen ze de voedselbank. Het eten
kregen ze van supermarkten en winkels.
Nu zijn er voedselbanken in bijna alle Nederlandse gemeenten. Bij de voedselbank kunnen
arme mensen gratis eten halen. Het eten zit in dozen. Daar zit bijvoorbeeld brood, kaas, fruit
en koek in.
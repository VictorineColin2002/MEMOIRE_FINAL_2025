Johan krijgt een kat

Johan heeft nog nooit een eigen huisdier gehad. Ja, een paar goudvissen toen hij tien jaar oud was, maar dat telt niet. De kat van zijn buurvrouw heeft twee maanden geleden jonkies gekregen en Johan heeft een kitten uitgezocht. Hij is al zes keer bij het nestje kittens wezen kijken en vandaag kan hij eindelijk zijn katje ophalen. Het is een rood katertje.

Johan gaat het katje Simba noemen. Hij kwam op dit idee door de film The Lion King, die hij ondertussen al drie keer heeft gezien. Johan belt aan bij zijn buurvrouw. Er blijkt een poesje niet opgehaald te zijn! Dan neemt hij maar twee katten. Dat is nog leuker, want dan kunnen ze met elkaar spelen.
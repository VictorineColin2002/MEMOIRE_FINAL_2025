3. Rembrandt (1606 – 1669)
Rembrandt is een van de beroemdste Nederlandse schilders. Hij werd op 15 juli
1606 geboren in Leiden. Zijn ouders waren niet arm: zijn vader was eigenaar van
een molen, en zijn moeder was de dochter van een welgestelde bakker. Rembrandt
ging dan ook naar een goede school. Daar leerde hij latijn, kennis van de bijbel,
klassieke literatuur en goede manieren. Ook kreeg hij les in schilderen. Van zijn
ouders moest hij naar de universiteit, maar Rembrandt zelf wilde liever schilder
worden. Op zijn 14e jaar ging hij naar de universiteit, waar hij literatuur en theologie
studeerde. maar na 2 jaar ging hij in de leer bij schilders, eerst in Leiden en toen in
Amsterdam. Daarna begon hij zijn eigen schilderwerkplaats in Leiden. Toen
Rembrandt 21 jaar was, verhuisde hij naar Amsterdam. Hij werd al snel een bekende
schilder.
De ‘Gouden Eeuw’
Rembrandt leefde in de ‘Gouden Eeuw’, een periode van grote rijkdom. En
Amsterdam was de rijkste stad van Nederland. De rijke burgers bestelden veel
schilderijen voor hun stadspaleizen. Er was dus heel veel werk voor schilders.
Bekende schilders uit die tijd zijn Frans Hals, Johannes Vermeer en Jan Steen. Maar
Rembrandt is de bekendste van allemaal. Wat maakte hem zo uniek? Waarom
vinden mensen uit de hele wereld de schilderijen van Rembrandt zo mooi?

Vernieuwer
Een van de dingen die Rembrandt zo speciaal maken is dat hij een echte vernieuwer
was: hij had originele ideeën en durfde nieuwe dingen uit te proberen, ook als de
opdrachtgever daar niet altijd zo blij mee was. Speciaal is ook het gebruik van licht
en donker in zijn schilderijen: de belangrijke mensen en dingen in zijn schilderijen
staan altijd prachtig in het licht. Hij had een fantastisch gevoel voor compositie en
dramatiek en wist echt leven in zijn schilderijen te brengen. Een goed voorbeeld is
de Nachtwacht, het bekendste schilderij van Rembrandt. Het is een groot schilderij
waarop schutters te zien zijn. Schutters waren een soort soldaten of politiemensen.
Zij moesten de stad beschermen. Er zijn in de ‘Gouden Eeuw’ veel schuttersstukken
gemaakt. De schutters betaalden samen het schilderij, en wilden dus allemaal goed
in beeld komen. Daarom waren het nogal statische en soms zelfs een beetje
saaie11 schilderijen. Hier zie je een min of meer traditioneel schuttersstuk:

In plaats van een saai groepsportret maakt Rembrandt er een schilderij vol actie van:
de schutters maken zich klaar om te vertrekken, en er gebeurt van alles: een man
rechts slaat op de trommel, een hond blaft, een schutter links laadt12 zijn geweer, en
in het midden schiet zelfs een schutter met zijn geweer. Vooraan geeft de
commandant Frans Banninck Cocq het sein13 om te vertrekken en begint zelf al te
lopen. Het is alsof hij het volgende moment het schilderij uit zal lopen, recht naar de
kijker toe. Ook gaf Rembrandt het schilderij in zijn details een symbolische betekenis
mee. Zo valt de schaduw van de hand van Banninck Cocq precies om het wapen14
van Amsterdam op de goudkleurige jas van de andere officier in het midden, Frans
van Ruytenburch, alsof de hand Amsterdam beschermt.
De Nachtwacht was een voor die tijd revolutionair schilderij, maar de schutters zelf
waren minder tevreden: sommigen wilden eerst niet betalen, omdat zij er niet
duidelijk genoeg opstonden.
Karakter
Rembrandt kon ook heel goed het karakter van mensen laten zien. Hij schilderde
realistisch en liet de mensen zien zoals ze echt zijn. Als je naar zijn schilderijen kijkt,
heb je het idee dat je bijna kunt zien wat de mensen denken. Rembrandt kon ook
heel goed oude mensen schilderen. Een goed voorbeeld is het schilderij van de oude
vrouw hieronder:
De vrouw leest in een boek. Dat boek is waarschijnlijk een religieus boek. Het licht
valt niet op haar gezicht, maar op haar oude, gerimpelde hand
De vrouw heeft waarschijnlijk slechte ogen, want ze gebruikt haar handen bij het
lezen van de grote letters. Zo wil Rembrandt ons iets van het karakter van de vrouw
laten zien: ze kan bijna niet meer lezen, maar toch wil ze elke dag nog over haar
geloof lezen omdat het zo belangrijk voor haar is.
Vernieuwend tot het einde
Ook in zijn latere jaren bleef Rembrandt zich vernieuwen: zijn stijl werd veel minder
gedetailleerd; hij leek sneller te werken en heel trefzeker16 een karakter te kunnen
neerzetten. Bijvoorbeeld in het portret van Jan Six:
Het licht valt op de handen en het gezicht, die het meest gedetailleerd zijn
uitgewerkt. Maar bijvoorbeeld de rode mantel is heel snel geschilderd.
Rembrandt maakte 600 schilderijen en 3000 tekeningen. Hij overleed in 1669. Toen
Rembrandt overleed, leefde hij in armoede17. Hij had veel schulden opgebouwd. Hij
was als schilder ook minder populair bij de Amsterdamse elite: ze vonden de
schilderijen van Rembrandt te donker, en te ‘slordig’. Maar Rembrandt weigerde18 te
veranderen, en bleef geloven in zijn eigen stijl en visie. Nu zijn de schilderijen van
Rembrandt wereldberoemd.


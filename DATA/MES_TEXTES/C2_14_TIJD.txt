Bitcoin zet record van 113.000 dollar neer


Bitcoin, de belangrijkste cryptomunt, zet in tandem met de Nasdaq een nieuw record neer. Analisten verwijzen onder meer naar ETF-instromen en een gedaald vertrouwen in de dollar.

De cryptomunt bitcoin piekte donderdagavond op 113.800 dollar. De recordjacht van de cryptomunt, die sinds begin dit jaar al bijna 20 procent steeg, valt samen met de bredere rally in risicovolle activa. Ook de technologie-index Nasdaq, waarmee de bitcoin vaak in tandem beweegt, zit op een recordniveau.



De marktkapitalisatie van bitcoin is gestegen naar 2.260 miljard dollar en overtreft zo die van de techreus Alphabet, die 2.115 miljard dollar waard is op de beurs.
'Crypto Week'

De nieuwste klim kwam er nadat het Amerikaanse House Committee on Financial Services - het politieke comité dat de financiële sector overziet - aangekondigd had dat er midden juli een 'Crypto Week' komt. Dan zal het Huis van Afgevaardigden drie wetsvoorstellen over digitale activa behandelen. Het gaat onder meer om de Genius Act, een wetsvoorstel over stablecoins - cryptomunten waarvan de waarde gedekt is door andere achterliggende munten of andere activa. Ook de Clarity Act ligt op tafel. Die beoogt een uitgebreid regelgevend kader voor crypto door de grenzen tussen de Securities and Exchange Commission (SEC) en de Commodity Futures Trading Commission (CFTC) te verminderen.

Analisten wijzen ook naar de toenemende waarschijnlijkheid van renteverlagingen in de Verenigde Staten. Dat zet de dollar onder druk, in combinatie met een gedaald vertrouwen in 's werelds reservemunt. Daardoor wordt de bitcoin, net als goud, als een alternatief gezien. De cryptomunt blijft wel veel volatieler dan het gele edelmetaal.


Delen
De marktkapitalisatie van bitcoin is gestegen naar 2.202 miljard dollar en overtreft zo die van de techreus Alphabet.
De marktkapitalisatie van bitcoin is gestegen naar 2.202 miljard dollar en overtreft zo die van de techreus Alphabet. ©AFP
Didier Collas
10 juli 2025 18:10
Update 10 juli 2025 20:00

Bitcoin, de belangrijkste cryptomunt, zet in tandem met de Nasdaq een nieuw record neer. Analisten verwijzen onder meer naar ETF-instromen en een gedaald vertrouwen in de dollar.

De cryptomunt bitcoin piekte donderdagavond op 113.800 dollar. De recordjacht van de cryptomunt, die sinds begin dit jaar al bijna 20 procent steeg, valt samen met de bredere rally in risicovolle activa. Ook de technologie-index Nasdaq, waarmee de bitcoin vaak in tandem beweegt, zit op een recordniveau.

De marktkapitalisatie van bitcoin is gestegen naar 2.260 miljard dollar en overtreft zo die van de techreus Alphabet, die 2.115 miljard dollar waard is op de beurs.
'Crypto Week'

De nieuwste klim kwam er nadat het Amerikaanse House Committee on Financial Services - het politieke comité dat de financiële sector overziet - aangekondigd had dat er midden juli een 'Crypto Week' komt. Dan zal het Huis van Afgevaardigden drie wetsvoorstellen over digitale activa behandelen. Het gaat onder meer om de Genius Act, een wetsvoorstel over stablecoins - cryptomunten waarvan de waarde gedekt is door andere achterliggende munten of andere activa. Ook de Clarity Act ligt op tafel. Die beoogt een uitgebreid regelgevend kader voor crypto door de grenzen tussen de Securities and Exchange Commission (SEC) en de Commodity Futures Trading Commission (CFTC) te verminderen.

Analisten wijzen ook naar de toenemende waarschijnlijkheid van renteverlagingen in de Verenigde Staten. Dat zet de dollar onder druk, in combinatie met een gedaald vertrouwen in 's werelds reservemunt. Daardoor wordt de bitcoin, net als goud, als een alternatief gezien. De cryptomunt blijft wel veel volatieler dan het gele edelmetaal.

De stijging van bitcoin wordt ook aangedreven door de institutionele vraag en de ETF-inflows. Bitcoin-ETF's - beursgenoteerde fondsen die de prestatie van bitcoin volgen - zijn op weg om dit jaar meer dan 25 miljard dollar aan te trekken. Vooral sinds de verkiezing van president Donald Trump - die crypto in de armen heeft gesloten - verwachten beleggers regelgevende impulsen. Voorlopig heeft hij vooral zichzelf verrijkt met de uitgifte van zijn eigen Trump- en Melania-coins.


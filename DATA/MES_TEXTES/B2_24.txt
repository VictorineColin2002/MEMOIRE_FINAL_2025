Helpen met verhuizen

Kees gaat vandaag verhuizen van Amsterdam naar Groningen. Hij heeft een nieuwe baan als supermarktmanager gekregen in Groningen. Kees vraagt aan zijn vrienden Bob en Max om te helpen met de verhuizing. Kees mag de aanhanger van Bob lenen voor de verhuizing. Daar is Kees blij mee, want een aanhanger huren kost 110 Euro.

Max kan alleen helpen met uitladen in Groningen, omdat hij deze ochtend een afspraak heeft bij de tandarts. Gelukkig kunnen de oude buren van Kees in Amsterdam meehelpen met inladen.

De buurman van Kees laat tijdens het inladen per ongeluk een vaas vallen. Kees wordt boos, omdat hij 100 Euro voor die vaas heeft betaald. Bob moet heel hard lachen, omdat hij de vaas altijd al lelijk heeft gevonden.
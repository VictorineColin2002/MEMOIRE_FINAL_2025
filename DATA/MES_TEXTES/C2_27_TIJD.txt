Gepensioneerden nemen er steeds vaker een flexi-job bij


Het aantal mensen met een flexi-job is vorig jaar met bijna een vijfde toegenomen tot 230.000. Bij twintigers en dertigers blijft het fiscaal voordelig bijverdienen het populairst, al ligt de groei de jongste jaren opvallend hoger bij 65-plussers. Gepensioneerde flexi's werken én verdienen ook opvallend meer dan hun jongere tegenhangers.

De uitbreiding van het aantal sectoren waarin flexi-jobben mogelijk is, heeft vorig jaar voor een stevige groei van het aantal werknemers met zo'n bijkomende job gezorgd. In vergelijking met 2023 lag het aantal Belgen met een flexi-job ruim 19 procent hoger. Dat leren de nieuwe jaarcijfers van de Rijksdienst voor Sociale Zekerheid (RSZ).
De essentie

    Nooit eerder hadden zoveel mensen in ons land een flexi-job, blijkt uit nieuwe RSZ-gegevens.
    Vooral de groei bij mensen boven 65 jaar valt op: in een jaar tijd is ruim de helft meer 65-plussers als flexi-jobber aan de slag gegaan.
    Nieuwe sectoren zoals vervoer, begrafenisondernemers en autorijscholen tekenen voor een sterke groei van het aantal flexi-jobs, al floreert het systeem ook in de handel en bij bakkerijen.

Alles samen hebben 229.423 Belgen in 2024 via het fiscaal voordelige flexi-jobsysteem wat bijverdiend. Een jaar eerder waren dat er 192.681. Gemiddeld werkte een flexi-jobber 219,1 uur in 2024. Dat is 11 uur meer dan in 2023. 



Op jaarbasis leverden die inspanningen gemiddeld 3.342,4 euro op, 13 procent meer dan het gemiddelde flexiloon een jaar eerder. Opvallend is wel dat de helft van de flexi-jobbers minder dan 1.712 euro per jaar verdiende. Die grote kloof tussen het gemiddelde en het mediane flexiloon wijst op een grote verscheidenheid met een relatief beperkte groep 'grootverdieners'.
65-plussers

Die laatste zijn veelal 65 jaar of ouder, toont een gedetailleerdere uitsplitsing naar leeftijd. De 65-plussers onder de flexi-jobbers kloppen door de band genomen meer uren dan hun jongere tegenhangers: gemiddeld 405 uur bij 65-plussers ten opzichte van 186 uur bij mensen onder 65 jaar. Logischerwijze halen de oudere flexi's op jaarbasis meer inkomsten.



Het gemiddeld jaarloon voor een gepensioneerde flexi-jobber lag vorig jaar op 6.426,5 euro. Bij de min-65-jarigen zakt dat gemiddelde jaarloon naar nog 2.792,7 euro. In tegenstelling tot gepensioneerden geldt voor jongere flexi-jobbers wel een loonplafond van 12.000 euro per jaar. Dit jaar verhoogt dat maximum naar 18.000 euro per jaar.

Hoewel het flexi-systeem vooral bij twintigers en dertigers populair is, zit de grootste groei bij de oudere flexi-jobbers. In vergelijking met een jaar eerder is het aantal 65-plussers met een flexi-job met ruim de helft toegenomen. Net iets meer dan 34.700 van de bijna 230.000 mensen in totaal zijn 65 jaar of ouder.

Delen
Het aantal 65-plussers met een flexi-job is vorig jaar met ruim de helft gegroeid tot meer dan 34.000 mensen.
Het aantal 65-plussers met een flexi-job is vorig jaar met ruim de helft gegroeid tot meer dan 34.000 mensen. ©ANP XTRA
Olaf Verhaeghe
10 juli 2025 14:42

Het aantal mensen met een flexi-job is vorig jaar met bijna een vijfde toegenomen tot 230.000. Bij twintigers en dertigers blijft het fiscaal voordelig bijverdienen het populairst, al ligt de groei de jongste jaren opvallend hoger bij 65-plussers. Gepensioneerde flexi's werken én verdienen ook opvallend meer dan hun jongere tegenhangers.

De uitbreiding van het aantal sectoren waarin flexi-jobben mogelijk is, heeft vorig jaar voor een stevige groei van het aantal werknemers met zo'n bijkomende job gezorgd. In vergelijking met 2023 lag het aantal Belgen met een flexi-job ruim 19 procent hoger. Dat leren de nieuwe jaarcijfers van de Rijksdienst voor Sociale Zekerheid (RSZ).
De essentie

    Nooit eerder hadden zoveel mensen in ons land een flexi-job, blijkt uit nieuwe RSZ-gegevens.
    Vooral de groei bij mensen boven 65 jaar valt op: in een jaar tijd is ruim de helft meer 65-plussers als flexi-jobber aan de slag gegaan.
    Nieuwe sectoren zoals vervoer, begrafenisondernemers en autorijscholen tekenen voor een sterke groei van het aantal flexi-jobs, al floreert het systeem ook in de handel en bij bakkerijen.

Alles samen hebben 229.423 Belgen in 2024 via het fiscaal voordelige flexi-jobsysteem wat bijverdiend. Een jaar eerder waren dat er 192.681. Gemiddeld werkte een flexi-jobber 219,1 uur in 2024. Dat is 11 uur meer dan in 2023.

Op jaarbasis leverden die inspanningen gemiddeld 3.342,4 euro op, 13 procent meer dan het gemiddelde flexiloon een jaar eerder. Opvallend is wel dat de helft van de flexi-jobbers minder dan 1.712 euro per jaar verdiende. Die grote kloof tussen het gemiddelde en het mediane flexiloon wijst op een grote verscheidenheid met een relatief beperkte groep 'grootverdieners'.
65-plussers

Die laatste zijn veelal 65 jaar of ouder, toont een gedetailleerdere uitsplitsing naar leeftijd. De 65-plussers onder de flexi-jobbers kloppen door de band genomen meer uren dan hun jongere tegenhangers: gemiddeld 405 uur bij 65-plussers ten opzichte van 186 uur bij mensen onder 65 jaar. Logischerwijze halen de oudere flexi's op jaarbasis meer inkomsten.
Advertentie

Het gemiddeld jaarloon voor een gepensioneerde flexi-jobber lag vorig jaar op 6.426,5 euro. Bij de min-65-jarigen zakt dat gemiddelde jaarloon naar nog 2.792,7 euro. In tegenstelling tot gepensioneerden geldt voor jongere flexi-jobbers wel een loonplafond van 12.000 euro per jaar. Dit jaar verhoogt dat maximum naar 18.000 euro per jaar.

Hoewel het flexi-systeem vooral bij twintigers en dertigers populair is, zit de grootste groei bij de oudere flexi-jobbers. In vergelijking met een jaar eerder is het aantal 65-plussers met een flexi-job met ruim de helft toegenomen. Net iets meer dan 34.700 van de bijna 230.000 mensen in totaal zijn 65 jaar of ouder.

Bijna 98.000 flexi-jobbers zijn tussen 25 en 39 jaar, zo'n 10 procent meer dan in 2023. Daarna volgt de groep tussen 50 en 64 jaar met ruim 42.200 mensen met een flexi-baan. In vergelijking met een jaar eerder gaat het in die leeftijdscategorie om ruim een kwart meer.
Nieuwe sectoren

Qua sectoren is en blijft de horeca met ruim 130.000 rechtstreekse flexi-jobs veruit de populairste. Bij flexi-werknemers onder 50 jaar is de horeca goed voor zowat 45 procent van het totaal. Wel ziet de RSZ de retail en handel aan populariteit winnen als flexi-sector. In vergelijking met 2023 steeg het aantal jobs er met 17,2 procent tot bijna 46.500. Ook in de voeding en bakkerijen - waar net als in de handel sinds 2018 flexi's kunnen - groeide het aantal jobs met ruim 10 procent. Alles samen waren er vorig jaar 9.799 flexi-jobs in bakkerijen.

Daarna volgt met transport en logistiek een van de sectoren waar flexi-jobben sinds begin 2024 mogelijk is. Met 4.271 jobs is die meteen groter dan de zorg, kappers en schoonheidssalons of sport en cultuur. Vooral 65-plussers gaan opvallend vaker aan het werk in de transportsector, veelal als bus- of autocarchauffeur. Ook bij onder meer begrafenisondernemers, garages, land- en tuinbouwbedrijven, autorijscholen, de evenementensector en de kinderopvang en het onderwijs is flexi-jobben sinds vorig jaar mogelijk.

Het akkoord van de regering-De Wever maakt flexi-jobs straks in theorie mogelijk in alle sectoren. De sociale partners van een bepaalde sector kunnen wel voor een 'opt-out' kiezen en flexiwerk alsnog uitsluiten. Ook het verbod om bij een verbonden onderneming - een dochterbedrijf van de werkgever bijvoorbeeld - als flexi aan de slag te gaan, zou verdwijnen voor wie voltijds werkt. Het akkoord moet nog in wetgeving worden omgezet.


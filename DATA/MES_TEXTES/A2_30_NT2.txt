Wat is een burn-out?
Veel mensen hebben het druk op hun werk. Ze hebben stapels werk op hun bureau liggen.
En ze hebben veel afspraken.
Sommige mensen hebben het zo druk dat ze een burn-out krijgen. Ze zijn dan zo moe dat ze
niets meer kunnen doen.
Opgebrand
Burn-out is het Engelse woord voor opgebrand zijn. Je hebt geen energie meer. Je bent moe
in je hoofd en in je lichaam. Je kunt je niet meer concentreren. En al ben je nog zo moe, toch
slaap je slecht.
Ook interesseer je je niet meer voor je werk. En ook niet voor je collega’s.
Werk
Ongeveer l op de 7 Nederlanders heeft last van een burn-out. Een burn-out krijg je vooral
door je werk. Bijvoorbeeld omdat je te veel moet doen. Of omdat het niet gezellig is met je
collega’s. Of omdat je vindt dat je niet genoeg verdient.
Veel mensen hebben tegenwoordig ook geen vast contract meer: ze hebben bijvoorbeeld
een tijdelijk contract van 6 maanden, of een jaar. Ook dat geeft veel stress.
Contact
Niet iedereen heeft evenveel kans op een burn-out. Vooral mensen die in het onderwijs
werken, zoals leerkrachten, kunnen een burn-out krijgen. Maar ook verpleegkundigen of
artsen. En managers van een bedrijf.
Bij deze beroepen ga je veel met andere mensen om. Dat kan heel zwaar zijn.
Eigenschappen
Maar een burn-out heeft ook te maken met hoe je zelf bent. De een voelt zich bijvoorbeeld
sneller moe dan de ander. Of trekt zich dingen meer aan. Deze mensen hebben meer kans
op een burn-out. Vrouwen krijgen vaker een burn-out dan mannen. En mensen met een
hoge opleiding krijgen eerder een burn-out dan mensen met een lage opleiding.
Hulp
Een burn-out gaat niet vanzelf over. Mensen met een burn-out hebben hulp nodig,
Bijvoorbeeld van een psycholoog. Er zijn speciale trainingen voor mensen met een burn-out.
Verder is het belangrijk dat je genoeg rust neemt. En dat je nadenkt over hoe je de burn-out
hebt gekregen, en wat je wilt veranderen in je leven.
Maanden
Een burn-out kan soms wel maanden duren. Na een burn-out ga je meestal niet meteen 5
dagen per week werken. Je begint vaak met een paar uur in de week. En daarna ga je steeds
meer werken.

Groeien in cultuur
Ieder kind, elke jongere de kans geven om te groeien in cultuur. Dat is de kern van cultuureducatie en het is
meteen ook de opdracht die de ministers van Cultuur, Jeugd en Onderwijs zich gezamenlijk hebben gesteld
in het nieuwe beleidsplan ‘Groeien in cultuur’.
Cultuureducatie omvat alle vormen van educatie waarbij cultuur als doel of als middel wordt ingezet.
Ze vergroot ons vermogen tot zelfreflectie, ons inzicht in de eigen cultuur en die van anderen en
de zin om eraan deel te nemen en er iets aan toe te voegen. Cultuureducatie biedt ruimte voor
creativiteit en innovatie. Ze laat zich niet inperken tot een vak(gebied), maar versterkt wat aanwezig
is: onze nieuwsgierigheid en verwondering, onze flexibiliteit, onze mogelijkheid om zelf oplossingen
te bedenken.
Een terugblik leert ons dat de cultuureducatie het afgelopen decennium sterk onder de aandacht
is gekomen. Onderzoek wijst echter ook op de noodzaak van een hechtere samenwerking tussen
Cultuur, Jeugd en Onderwijs. Daarom hebben de minister van Cultuur en de minister van Jeugd en
Onderwijs beslist om een gezamenlijk beleidsplan uit te werken voor cultuureducatie.
Dit beleidsplan is ook een uitnodiging naar alle betrokken spelers om te reageren op het plan en mee
te werken aan de verdere invulling ervan. Die uitgestoken hand nemen we graag aan. Op de volgende
pagina’s leest u reacties en voorstellen uit verschillende hoeken van het cultuureducatieve veld
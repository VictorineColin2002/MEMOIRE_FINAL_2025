12. Wat is astma precies?
Veel mensen hebben last van astma. Uit onderzoek blijkt dat 5 van de 100 mensen astma
hebben. Dat betekent dat ongeveer 80.000 mensen in Nederland astmapatiënt zijn.
Maar wat is astma precies? Mensen met astma hebben moeite met ademhalen. Dat komt
doordat ze bij het ademhalen weinig lucht binnenkrijgen. Daardoor moeten ze soms heel erg
hoesten, of ze krijgen het benauwd.
Erfelijk
Astma kan verschillende oorzaken hebben. Het kan bijvoorbeeld erfelijk zijn. Heeft je vader
of moeder astma? Dan krijg jij er ook sneller last van. Maar je kunt astma ook op andere
manieren krijgen, bijvoorbeeld als er te veel stof in je huis ligt.
Leeftijd
Iedereen kan astma krijgen. Je kunt het al op jonge leeftijd krijgen, maar ook pas als je
volwassen bent.
Medicijnen
Mensen met astma gebruiken vaak medicijnen, want dan hebben ze minder last van
benauwdheid. Astmapatiënten moeten hun medicijnen goed innemen. De astma kan dan
soms helemaal verdwijnen.
Inhalator
Mensen met astma gebruiken vaak een inhalator. Dat is een klein apparaatje waar speciale
medicijnen in zitten. Je zet de inhalator tegen je mond en daarna haal je diep adem. Je zuigt
zo de medicijnen naar binnen. Krijgt iemand met astma het ineens benauwd? Dan kan hij of
zij door de inhalator weer goed ademhalen.
Bewegen
Niet alleen medicijnen helpen tegen astma; veel bewegen is ook belangrijk. Maar je moet
het wel rustig aan doen. Bijvoorbeeld zwemmen, maar niet te lang. Of een stukje fietsen. Of
rustig wandelen.
Tips
– Ga niet teveel in rokerige ruimtes zitten.
– Zorg dat je huis niet stoffig is. Stofzuig vaak.
– Doe zo veel mogelijk een raam open. Zo kan er frisse lucht in je huis komen.
– Zorg dat je voldoende beweegt. Een half uur per dag is al gezond.
Beste vrienden en familie
Zoals sommigen onder jullie misschien weten, zijn mijn ouders, Johan en Martine,
volgende week dinsdag 30 jaar getrouwd. Daarom nodig ik jullie uit op het
verrassingsfeest dat ik voor hen organiseer op zaterdag 16 juli. Hoe meer mensen,
hoe meer plezier, dus alle partners en kinderen zijn uiteraard ook welkom!
Praktisch
Het feest zal plaatsvinden in Feestzaal ‘De Zwaan’ in Antwerpen. Bij de zaal hoort
ook een heel leuke tuin. Parkeren kan aan de achterkant van het gebouw. Jullie
zijn welkom vanaf 16 uur voor een drankje en hapjes. Om 16.30 uur komen mijn
ouders aan, dus probeer er zeker voor die tijd te zijn. Ik zou graag hebben dat
we met z’n allen Martine en Johan kunnen verwelkomen. Ik zorg voor (hopelijk
voldoende) drankjes. Daar hoeven jullie niet voor te betalen. Vanaf 18 uur kunnen
jullie deelnemen aan de barbecue. Ik zorg voor lekker vlees en groenten voor op de
grill maar wil jullie vragen voor de slaatjes en het brood te zorgen. Kan iedereen een
kleine salade en wat brood meebrengen? Dan hebben we zeker voldoende te eten.
Het feest zal eindigen rond 23 uur.
Animatie
Ik wil dat iedereen plezier heeft die dag en daarom heb ik voor de allerjongsten een
groot luchtkasteel besteld waarop ze kunnen springen en een clown die ballonnen
komt maken. Ik hoop dat zo ook de allerkleinsten van het feest kunnen genieten.
De oudere kinderen kunnen mini-golfen of voetballen. Volwassenen mogen dit
natuurlijk ook doen.
Let op: Het zal heel warm worden en de zon gaat hard schijnen, dus vergeet zeker
geen zonnebril mee te nemen! We zullen hopelijk veel buiten zijn en ik zou het niet
fijn vinden om jullie met rode of pijnlijke ogen naar huis te laten gaan...
Cadeautip
Mijn ouders gaan volgende maand op reis naar Spanje, dus als iedereen een mooi
bedrag geeft, hebben ze wat extra geld om iets bijzonders te doen op reis.
Gelieve voor het einde van deze week te laten weten of je kunt komen via mail:
kathleen@vanlier.be. Ik moet namelijk nog boodschappen doen!
Hopelijk tot dan! En niet vergeten: ssshhhht, het is een verrassing!
Groetjes
Kathleen
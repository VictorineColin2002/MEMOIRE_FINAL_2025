De gemeente Bertem wil de mensen aanmoedigen om elkaar beter te leren kennen door hen een
straatfeest te laten organiseren.
Het is de bedoeling om de buren, zowel jong als oud, samen te brengen, er een groot feest van te maken
en elkaar beter te leren kennen. De straatfeesten moeten ervoor zorgen dat men nieuwe vrienden maakt
en bestaande vrienden opzoekt.
Laten we samenwerken en er een fijne straat van maken!
Doel
Het gemeentebestuur wil mensen bij elkaar brengen in een ontspannen sfeer van verbondenheid
en ontmoeting. Daarom kunnen buren die samen een activiteit willen organiseren in hun straat
voortaan in aanmerking komen voor een subsidie, een financiële bijdrage van de gemeente.
Privéfeesten, familiefeesten, feesten van verenigingen met een ander doel dan het aanmoedigen
van de sociale contacten binnen een straat komen niet in aanmerking voor de subsidie. Er mag
ook geen winst gemaakt worden. Het straatfeest mag bovendien geen religieus, politiek of
commercieel karakter hebben. Het gemeentebestuur zal aan ieder goedgekeurd straatfeest een
subsidie van 150 euro toekennen, tenminste zolang er dat jaar nog budget is én voor zover de
straat niet al een gesubsidieerd feest heeft georganiseerd. Elke straat mag namelijk maar één keer
de subsidie ontvangen.
Doelgroep
Het straatfeest moet zich richten tot alle inwoners van één straat of alle inwoners van minstens
een tiental huizen die naast elkaar staan.
Initiatiefnemers
Als organisator moet je minstens met twee zijn en op een verschillend adres wonen in de straat
van het feest. Deze organisatoren dienen samen de aanvraag in en beiden zijn vervolgens de
verantwoordelijke contactpersonen.
Ondersteuning
De organisatoren ontvangen een financiële bijdrage van 150 euro die bedoeld is om de
organisatiekosten te betalen.
Goedgekeurde aanvragen kunnen gratis gebruik maken van het gemeentelijk uitleenmateriaal,
zoals tafels en stoelen of vlaggen. Welke materialen je kunt huren, vind je terug op www.bertem.
be/uitleen. Je vraagt het materiaal aan via het aanvraagformulier voor het straatfeest.
Promotie
De activiteit moet ruim bekendgemaakt worden in de buurt via posters, folders of uitnodigingen.
Vergeet niet om op het promotiemateriaal het logo van de gemeente Bertem en/of de tekst "Met
steun van de gemeente Bertem” te vermelden.
Het logo kun je aanvragen bij de dienst vrije tijd en communicatie.
Afval
• Het afval van het straatfeest kan verdeeld worden onder de vuilniszakken van de bewoners.
Elke bewoner mag slechts één vuilniszak aanbieden.
• Zijn er meer vuilniszakken nodig? Bel dan naar EcoWerf op het gratis nummer 0800 970
97 en meldt dat er bij de volgende huisvuilophaling extra afvalzakken zullen aangeboden worden.
Hiervoor betaal je enkel de extra vuilniszakken.
• Zijn er meer dan vier zakken per bewoner? Je kan dan een extra ophaling vragen. Hiervoor
bel je ook naar EcoWerf op het gratis nummer 0800 970 97 en vraag je een extra ophaling. Dit kost
75 euro plus de bijdrage per vuilniszak.
Tip
Bezorg de verantwoordelijke van Info Bertem achteraf enkele leuke foto's van uw straatfeest.
Meer info en aanvraag
Dienst vrije tijd en communicatie
Tervuursesteenweg 178
3060 Bertem
tel. 016 49 97 71
vrijetijd@bertem.be
Vermeld in je aanvraag zeker ook waarom je een straatfeest wil organiseren.
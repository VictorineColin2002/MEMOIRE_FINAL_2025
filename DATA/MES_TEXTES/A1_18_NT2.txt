Tekst 8 - Het klimaat in Nederland
Het is in Nederland niet vaak heel koud, en ook niet vaak heel warm. De gemiddelde
temperatuur is 10 graden. Natuurlijk is het in de zomer warmer. En in de winter is het vaak
kouder: het kan dan sneeuwen en vriezen.
Sommige mensen zeggen dat het in Nederland bijna altijd regent. Maar dat is niet waar: het
regent maar 8% van de tijd. Ook regent het in de winter een beetje meer dan in de zomer. In
totaal valt er ongeveer 80 centimeter regen per jaar.
Het klimaat verandert
In de hele wereld wordt het warmer, en ook in Nederland. Sinds 1900 is het in Nederland 1,7
graden warmer geworden. En sinds 1950 valt er 20% meer regen. Het is niet zo dat het meer
dagen regent. Maar Ã¡ls het regent, regent het harder: er valt meer water, soms in een korte
tijd.
Hoe verandert het klimaat in de wereld?
Het wordt dus in de hele wereld warmer. En in sommige landen wordt het ook veel droger,
zoals in Noord-Afrika, het Midden-Oosten en ook in Zuid-Europa. Dat kan problemen geven:
er is dan misschien straks te weinig water, en ook te weinig voedsel.
Een ander probleem is dat het ijs op de wereld sneller smelt: het ijs wordt water en komt in
de zee. De zee wordt dus hoger. Dat kan problemen geven voor lage landen die aan de zee
liggen, zoals Bangladesh en Nederland.
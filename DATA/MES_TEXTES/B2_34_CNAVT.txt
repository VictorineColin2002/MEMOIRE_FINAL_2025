Apps voor de zorg
Er is altijd een manier om het leven te verbeteren, vooral in de zorg. In de wereld van apps draait het
ook om mensen; hun gemak, hun plezier, hun leven. Langzaam maar zeker ontdekt de gezondheidszorg
dat online toepassingen een onmisbaar hulpmiddel zijn in de zorg en voor het welzijn van patiënten.
Hieronder zetten we alvast 5 relevante apps of online toepassingen op een rijtje.
Verpleegkundigen Calculator
Met de Verpleegkundigen Calculator kunnen verpleegkundigen met hun smartphone eenvoudig
berekeningen uitvoeren, bijvoorbeeld voor oplossingen en verdunningen, infuusstanden uitrekenen
en de inhoud van zuurstofcilinders. Met het metrieke stelsel reken je snel verschillende eenheden
om. De app bevat een druppelteller en stopwatch en verder wordt iedere formule met een voorbeeld
uitgelegd en is er ruimte voor het maken van notities.
Mobiliteit-app
Oudere patiënten kunnen last krijgen van stoornissen in het bewegingsapparaat. Soms kan het zelfs
lastig zijn om te glimlachen. De Mobiliteit-app helpt patiënten om dagelijks lichaamsbewegingen te
doen die een positief effect hebben op het op peil houden van de mobiliteit.
Pechhulp-app
Met de Pechhulp-app kunnen mensen op leeftijd, die via hun scootmobiel nog volop genieten van
het leven, hulp inroepen als het apparaat een keer stuk zou gaan. Als de motor van de scootmobiel
tijdens een ritje op een zonnige dag door de weilanden stuk gaat, kan er via de Pechhulp-app hulp
worden ingeroepen. Voor een generatie die niet altijd gewend is om met smartphones te werken, is
het gebruikersgemak heel simpel gehouden.
Fruitbuit-app
Snelheid en gebruiksgemak stonden centraal toen we de Fruitbuit-app ontwikkelden. De app is
gemaakt om de fruitconsumptie te laten toenemen. Geïnteresseerden geven via de app een dag van
tevoren aan welk vers fruit zij voor de volgende dag willen bestellen. Ook kunnen ze aangeven waar
ze dit willen laten afleveren.
Reanimatie-app
Met de volledig vernieuwde Reanimatie-app is jouw kennis over reanimatie altijd en overal up-to-date.
Download daarom direct de gratis app. Zo krijg je niet alleen alle informatie over een hartstilstand
en reanimeren, maar je kunt ook diverse situaties oefenen aan de hand van illustraties en video’s
en daarna je kennis testen met een quiz. Bevind je je in een noodsituatie? Zet dan de gesproken
instructies en illustraties aan en volg het stappenplan voor reanimatie. Met een eenvoudige klik bel je
ook direct het noodnummer 112. Ook krijg je via de app een herinnering als jouw reanimatiediploma
bijna verlopen is. Dan kun je jezelf direct aanmelden voor een herhalingscursus.
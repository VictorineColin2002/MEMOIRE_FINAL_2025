TEKST 2: VROUWEN WILLEN WERKEN VOOR INSPIRERENDE BEDRIJVEN

Vrouwen worden steeds veeleisender op de arbeidsmarkt. Dat blijkt uit een top-50 die het dagblad 'The Times' samenstelde in samenwerking met het marketingbedrijf Aurora.
Vrouwen timmeren op de arbeidsmarkt hard aan de weg. Qua opleiding moeten vrouen niet meer onderdoen voor mannen en internationale businessvrouwen komen steeds vaker in de media. Vrouwen zijn op hun hoede dat ze niet dankzij 'positieve discriminatie' worden aan-geworven, hoewel ze beter een oogje in het zeil zouden houden dat ze niet benadeeld worden, want vrouwen verdienen vaak minder dan mannen voor hetzelfde werk. En ook het management van bedrijven is nog steeds hoofdzakelijk een mannenzaak.
Vit onderzoek blijkt dat mannen bij het kiezen van een job in de eerste plaats kijken naar het salaris. De inhoud van de job komt op de tweede plaats en de organisatie op de laatste. De top-drie van vrouwen ziet er net omgekeerd uit: ze hebben het vooral begrepen op wat een organisatie hun te bieden heeft, kijken vervolgens naar de inhoud van de job en uiteindelijk naar het salaris.

De Times Top 50 waar vrouwen graag willen werken geeft informatie over de grootste Britse meest progressieve werkgevers, zodat vrouwen weten welke bedrijven interessant zijn om een carriere uit te bouwen. Accenture, PricewaterhouseCoopers, Deloitte, McKinsey & Company en enkele Britse universiteiten staan onder meer op het verlanglijstje van bedrijven waar de Britse vrouwen graag zouden willen werken.

Er is niet één bedriif dat de belangen van de vrouwen het best behartigt. De top-50 is dan ook alfäbetisch opgesteld. Het is dus geen rangschikking van de populairste naar nummer 50 in de rij, want wat de ene vrouw belangrijk vindt bij haar werkgever, geldt niet per se voor andere vrouwen.

Het tijdperk dat de vrouw aan de haard bliift zitten, is dus definitief voorbij. Vrouwen gaan nu op zoek naar interessante jobs met inhoud. Ze willen graag werken in een bedrijf met een inspirerend management en waar opleiding en ontwikkeling een prominente plaats innemen.
Ze willen evenveel erkenning en hetzelfde inkomen als mannen die gelijke jobs beoefenen en kiezen jobs die met het gezinsleven te combineren zijn.
Niet altijd even makkelijk dat laatste, flexibiliteit is vereist als vrouwen hun beroep willen combineren met een gezinsleven. Gelukkig beginnen veel bedrijven in te zien dat beide seksen op de werkvloer elkaar positief in evenwicht houden en aanvullen, en stellen ze zich flexibeler op.

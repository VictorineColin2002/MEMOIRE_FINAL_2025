De Tweede Kamerverkiezingen
Op 15, 16 en 17 maart 2021 waren er in Nederland verkiezingen voor de Tweede Kamer1.
De Tweede Kamer is samen met de Eerste Kamer2 het Nederlandse parlement. Er hebben
veel mensen meegedaan met de verkiezingen: 78,7 %. In 2017 was dat 80,8 %.
Corona en de verkiezingen
Normaal zijn de verkiezingen voor de Tweede Kamer altijd op één dag. Maar omdat er
Corona was, waren er nu drie dagen. Dan is het risico dat de mensen ziek worden minder
groot. Mensen die 70 jaar of ouder waren konden ook per post3 stemmen4.
Wat gebeurt er bij de verkiezingen?
Alle Nederlanders die 18 jaar of ouder zijn mogen meedoen met de verkiezingen: ze mogen
stemmen.
Bij de verkiezingen stem je op een politieke partij. Iedere politieke partij heeft andere
plannen voor Nederland. De mensen mogen kiezen welke partij zij het beste vinden.
Als een politieke partij veel stemmen krijgt, krijgt deze partij veel zetels5 in de Tweede
Kamer.
Krijgt een politieke partij weinig stemmen, dan krijgt deze partij weinig zetels.
De Tweede Kamer heeft 150 zetels.
Wat gebeurt er na de verkiezingen?
Na de verkiezingen moeten de partijen een nieuwe regering6 maken.
Eerst mag de grootste partij proberen samen met andere partijen een regering te maken.
De VVD heeft de meeste stemmen gekregen, en is dus de grootste partij. En D66 heeft ook
veel zetels gekregen. Zij gaan dus samen kijken met welke andere partijen ze kunnen
samenwerken in een regering.
De regering gaat voor de volgende vier jaar alle plannen voor Nederland maken. Die plannen
heten ‘het regeerakkoord’. Daarna gaan ze proberen die plannen uit te voeren7.
Wat doet de Tweede Kamer?
De Tweede Kamer controleert wat de regering doet.
De Tweede Kamer beslist ook over nieuwe wetten8.
De wetten zijn de officiële regels van het land
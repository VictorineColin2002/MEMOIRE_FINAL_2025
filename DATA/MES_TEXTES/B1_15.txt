Sportief

De familie de Rooij is een sportief gezin. Maar dat geldt niet voor alle dagen van het jaar. Ze trekken er graag op uit als het mooi weer is. Ze maken vaak een fietstochtje met zijn allen. Ze vermijden het liefst drukke plekken waar veel mensen bijeen komen in hun vrije tijd. Geregeld gaan ze op de fiets naar oma die 20 km verderop in een dorpje dichtbij een grote stad woont. De route loopt door een rustige, bosrijke omgeving en een prachtig duingebied. Wandelen vinden ze ook fijn om te doen. Maar fietsen is toch wel de favoriete bezigheid van het gezin.

Als het regent, dan kiezen ze er liever voor om binnen te blijven. Dochter Lisa leest graag boeken op haar kamer en zoon Daan vindt het fijn om tijd door te brengen met zijn vrienden, online dan wel, terwijl ze samen aan het gamen zijn op de computer. Vader Max is dol op films en moeder Sanne appt graag met haar vriendinnen om recepten uit te wisselen en om de nieuwste mode die in de winkel ligt te bespreken. Sanne heeft ontdekt dat haar mobieltje ook heel erg handig is om de kinderen iets te vragen als ze bezig zijn. Ze hoeft dan niet naar boven te lopen naar de slaapkamers om te informeren of ze zin hebben om een leuk gezelschapsspel met zijn allen te gaan doen.

Meestal doen ze ook wel eens Triviant, Monopoly of Cluedo met zijn allen op een regenachtige of koude zondagmiddag.
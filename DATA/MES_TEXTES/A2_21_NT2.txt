Nederlanders leven gezonder
Nederlanders leven iets gezonder dan vroeger.
Ze bewegen bijvoorbeeld meer. En ze roken iets minder.
Dat blijkt uit een onderzoek van het CBS.
Het CBS (Centraal Bureau voor de Statistiek) is een belangrijk onderzoeksbureau in
Nederland.
Bewegen
Veel Nederlanders bewegen nu genoeg.
Het is goed voor je lichaam als je ongeveer een half uur per dag beweegt.
Nederlanders fietsen en lopen bijvoorbeeld vaak.
Of ze sporten.
Bijvoorbeeld hardlopen of trainen in de sportschool.
Jongeren
Alleen veel jongeren bewegen nog niet genoeg.
Vooral kinderen tussen 12 en 18 jaar zouden meer moeten sporten.
Roken
Verder roken Nederlanders steeds minder.
Omdat het gezonder is. Maar ook omdat sigaretten steeds duurder worden.
En omdat je op steeds minder plekken mag roken.
In kantoren is roken bijvoorbeeld verboden.
3,5 miljoen
Op dit moment roken ongeveer 3,5 miljoen Nederlanders.
In 2001 waren dat er nog 4 Â½ miljoen.
In totaal roken we nog steeds 25 miljard sigaretten per jaar.
Dik
Wat ook niet zo gezond is: veel Nederlanders zijn te dik.
Bijna de helft van de volwassen Nederlanders is te zwaar. Bijna veertien procent heeft
zelfs obesitas: ze wegen zo veel dat het gevaarlijk is voor hun gezondheid.
Mensen die te dik zijn hebben bijvoorbeeld meer kans op suikerziekte, hoge bloeddruk, hart-
en vaatziekten, rugklachten, gewrichtsklachten en sommige soorten kanker.
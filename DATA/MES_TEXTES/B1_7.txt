Sporten en hobby's

Marianne en Wouter zitten nog op school. Marianne wil later arts worden. Gezondheid vindt ze belangrijk. Daarom is ze met sport bezig. Ze houdt van zwemmen en fietsen. De ouders van Marianne en Wouter zeggen dat Marianne een sportief type is.

Wouter is niet sportief. Hij houdt van videogames en tekenen. Daarom krijgt hij weinig lichaamsbeweging. Zijn moeder zegt dat hij meer moet sporten.

"Waarom ga je niet windsurfen?" vraagt de vader aan Wouter.
"Ik surf liever op internet," antwoordt Wouter.

Marianne lacht om haar broer.
De moeder van Marianne en Wouter is ook sportief. Ze houdt van skiÃ«n en wandelen. Maar de vader van Marianne en Wouter is ook geen sportief type. Hij zit liever rustig een boek te lezen. Hij houdt ook van tv kijken en van luisteren naar muziek. Hij is muzikaal. Hij kan twee instrumenten bespelen: gitaar en viool.

Iedereen in het gezin heeft andere hobby's, maar sommige activiteiten vinden ze allemaal leuk. Bijvoorbeeld tijd doorbrengen met het gezin, of samen koken. Soms gaan ze met zijn vieren winkelen, of op bezoek bij familie. In het weekeinde gaat Marianne uit met vriendinnen. Ze gaan dan dansen of bowlen. Wouter niet, die blijft liever thuis om te gamen. 
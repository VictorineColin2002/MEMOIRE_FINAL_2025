1. De gemeenteraadsverkiezingen
Op 21 maart 2018 waren er verkiezingen voor de gemeenteraad; mensen van 18 jaar en
ouder konden stemmen op een politieke partij in hun gemeente.

Wat is de gemeenteraad?
De gemeenteraad is het politieke ‘parlement’ van een gemeente. Een gemeente kan een
(grote) stad zijn, maar ook een combinatie van een paar dorpen. Er zijn in totaal ongeveer
400 gemeentes. Elke gemeente heeft een gemeenteraad. De mensen in de gemeenteraad
zijn allemaal lid van een politieke partij. Ze worden elke vier jaar gekozen door de inwoners
van de gemeente. De partijen maken verkiezingsprogramma’s; daarin vertellen ze wat hun
plannen voor de gemeente zijn. Bijvoorbeeld: waar moeten nieuwe huizen of een nieuwe
wijk gebouwd worden? Hoe moet de zorg georganiseerd worden? Wat is het belangrijkste,
en waar moet meer of juist minder geld naartoe? Naar de zorg, of naar onderwijs? Of naar
veiligheid en politie, het bedrijfsleven of naar het bestrijden7 van armoede? Naar sport, of
naar taallessen? Of naar de bibliotheken? Moet er een asielzoekerscentrum komen, en waar
dan? En hoe hoog moet de gemeentebelasting zijn? Alle politieke partijen hebben daar
ideeën over, en die ideeën schrijven ze op in hun verkiezingsprogramma.

Wie mogen er stemmen?
Elke vier jaar stem je dus in jouw gemeente op een politieke partij, en op een lid (een man of
een vrouw) van die politieke partij. Vind je bijvoorbeeld dat de PvdA goede ideeën heeft?
Dan stem je op iemand van de PvdA. Vind je het CDA8 de beste partij? Dan kies je voor
iemand van het CDA. Of op een andere partij natuurlijk. Dat mag iedereen helemaal zelf
beslissen. Maar wie mogen er allemaal stemmen? Mensen met de Nederlandse
nationaliteit van 18 jaar en ouder mogen stemmen. Maar ook mensen met een paspoort van
een EU-land (landen van de Europese Unie) mogen stemmen. En ook mensen uit andere
landen mogen stemmen, als ze een geldige verblijfsvergunning hebben en minimaal vijf jaar
legaal in Nederland zijn.

Het College van B&W10: de ‘regering’ van de gemeente
Na de verkiezingen moeten de partijen een nieuw College van Burgemeester & Wethouders
maken. Dat college is de ‘regering’ van de gemeente. Eerst mag de grootste partij proberen
samen met andere partijen een college te maken. Het college maakt dan de definitieve
plannen voor de volgende vier jaar. De burgemeester voert de plannen uit, samen met de
wethouders. De partijen die in het college zitten kiezen de wethouders. De wethouders
voeren de plannen voor een speciaal onderwerp uit. Er is bijvoorbeeld een wethouder voor
financiën, een voor onderwijs, een voor zorg en welzijn, een voor wonen, een voor verkeer
etc. De gemeenteraad praat en stemt over de plannen van het college. De mensen in de
gemeenteraad controleren ook het werk van de burgemeester en de wethouders. Ze kijken
of de burgemeester zijn werk goed doet.
Hoeveel mensen zitten er in een gemeenteraad?
Hoe groter een gemeente, hoe meer mensen er in de gemeenteraad zitten. In de
gemeenteraad van grote steden, zoals Den Haag, Rotterdam en Amsterdam, zitten
bijvoorbeeld 45 mensen, en in een kleinere gemeente, bijvoorbeeld Medemblik, zitten 27
mensen.


Tekst 11 - Ogen van Nederlanders worden slechter
Steeds meer Nederlanders zien slecht. Zij hebben moeite met kijken.
Het is vervelend als je slecht ziet. Je kunt daar hoofdpijn van krijgen.
Slecht zien kan ook gevaarlijk zijn. Bijvoorbeeld in het verkeer, als je een auto niet ziet
komen.
Als je slecht ziet, kan je naar een opticien gaan. Een opticien is een soort oogarts: een dokter
voor je ogen. Hij onderzoekt je ogen, en hij vertelt wat er met je ogen aan de hand is.
Een opticien helpt ook bij het kiezen van een bril.
Bijziend
Sommige mensen zien dingen die dichtbij zijn goed, maar ze zien dingen die ver weg zijn
slecht. Zij hebben bijvoorbeeld moeite met televisie kijken, of met autorijden. Deze mensen
zijn bijziend.
Verziend
Andere mensen zijn verziend. Zij zien juist dingen die dichtbij zijn slecht. Deze mensen
hebben bijvoorbeeld moeite met het lezen van een boek. Vooral oude mensen zijn vaak
verziend.
Mensen die blind zijn, hebben niets aan een bril. Hun ogen werken helemaal niet meer.
Blinde mensen hebben een stok. Met die stok kunnen ze voelen waar ze lopen.

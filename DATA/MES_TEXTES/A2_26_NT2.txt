Rembrandt
Rembrandt is een van de bekendste Nederlandse schilders. Hij werd op 15 juli 1606 geboren
in Leiden. Van zijn ouders moest hij naar de universiteit. Maar Rembrandt wilde liever
schilder worden.
Hij werd al snel een bekende schilder in Nederland. In totaal maakte hij 600 schilderijen en
3000 tekeningen.
Rembrandt overleed in 1669 in Amsterdam.
De Nachtwacht
Ook na zijn dood bleven de schilderijen van Rembrandt populair. Mensen uit alle landen
komen nu naar het Rijksmuseum in Amsterdam. Zij willen daar De Nachtwacht zien.
De Nachtwacht is het bekendste schilderij van Rembrandt. Het is een groot schilderij waarop
schutters te zien zijn. Schutters waren een soort soldaten of politiemensen. Zij moesten de
stad beschermen.

Licht en donker
Waarom vinden mensen uit de hele wereld de schilderijen van Rembrandt zo mooi? Een van
de dingen die Rembrandt zo speciaal maken is het gebruik van licht en donker in zijn
schilderijen: de belangrijke mensen en dingen in zijn schilderijen staan altijd prachtig in het
licht.
Ook kon Rembrandt heel goed het karakter van mensen laten zien. Als je naar zijn
schilderijen kijkt, heb je het idee dat je bijna kunt zien wat de mensen denken. Rembrandt
kon ook heel goed oude mensen schilderen. Een goed voorbeeld is het schilderij van de oude
vrouw hieronder:
De vrouw leest in een boek. Dat boek is waarschijnlijk een bijbel. Het licht valt niet op haar
gezicht, maar op haar oude, gerimpelde hand. De vrouw heeft waarschijnlijk slechte ogen,
dus ze gebruikt haar handen bij het lezen van de grote letters. Zo wil Rembrandt ons iets van
het karakter van de vrouw laten zien: ze kan bijna niet meer lezen, maar toch wil ze elke dag
nog in de bijbel lezen. Het geloof is dus heel belangrijk voor haar.
Avondeten

Het is al wat later in de middag en Sophie zit te telefoneren met haar vriendin. Samen praten ze over het eten dat ze ‘s avonds thuis zullen gaan klaarmaken. Sophie komt tot de ontdekking dat ze niet alles in huis heeft voor het avondeten.

Ze wil aan haar buurvrouw vragen of ze iets van haar kan lenen, maar die is nog thuis terwijl haar auto wel voor de deur staat. Ze moet daarom nog meteen weg om inkopen te gaan doen. Ze besluit om niet lopend te gaan. De winkel ligt niet ver van haar huis vandaan, maar ze gaat toch maar even met de fiets naar de supermarkt, zodat ze snel weer terug is om aan het koken te beginnen. Als ze daar is, blijkt dat de groente die ze wilde kopen niet in de schappen op de versafdeling ligt.

Ze vraagt aan een winkelmedewerker of de sperzieboontjes nog op voorraad zijn in het magazijn. De winkelbediende loopt naar het magazijn en komt even later terug met de mededeling dat de gevraagde groente op is. Sophie loopt daarna langs de diepvriesafdeling en pakt een doos diepvriesboontjes uit de koeling en loopt snel door naar de kassa. Als ze heeft afgerekend, loopt ze langs een rij auto’s heen terug naar de fiets om op weg naar huis te gaan.
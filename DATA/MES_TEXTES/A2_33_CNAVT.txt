Welkom bij Avonturenpark Zevenbergen!
Je zoekt een sportief weekend voor jou en je vrienden of
je familie? Activiteiten om met de kinderen te doen? Dan
is het avonturenpark Zevenbergen zeker iets voor jou.
In het park zijn er zes verschillende activiteiten voor het
hele gezin. Het contact met de natuur is de rode draad in
dit avonturenpark. Hier vind je een overzicht van de zes
uitdagende activiteiten.
1 Parcours Pantanal
Een avontuurlijke tocht door vele plassen. Op je pad door
het ondiepe water moet je langs allerlei verrassende uitdagingen, zoals bewegende bruggetjes, paaltjes,
netten, … We hopen dat je aankomt met schone kleren en droge voeten.
Leeftijd: vanaf 6 jaar — Prijs: €8 per persoon
2 Bigfoot Pad
Met je blote voeten lopen op een pad met
verschillende soorten materiaal. Voor onze verre
voorouders was het een dagelijkse gewoonte,
maar vandaag is het een ervaring die je bijna
nooit nog voelt. Op ons pad liggen stenen, zand,
boomschors en modder te wachten om je een
natuurlijke voetmassage te geven.
Leeftijd: vanaf 6 jaar — Prijs: €6 per persoon
3 Expeditie Zambesi
Een uitstap per boot naar het eiland op de Donkvijver! De vijver is 30 hectare groot en rond de vijver staan
struiken, bomen en kleinere planten. Een uitstekende omgeving voor avontuurlijke bootuitstapjes.
Leeftijd: vanaf 12 jaar — Prijs: €8 per persoon
4 Speleoparcours Voronja
De grottentocht brengt je in kleine ruimtes onder de grond. Via nauwe, smalle en draaiende gangen onder
de grond zoek je de weg naar het daglicht. Niet voor mensen dus die al een beetje bang worden als ze een
nauwe trui moeten aantrekken.
Leeftijd: vanaf 16 jaar — Prijs: €8 per persoon

5 Sneukeltocht
De Vlaamse Ardennen zijn ideaal om te fietsen: iedereen kan hier terecht om te genieten van het mooie
landschap. Op de vlakke fietspaden kan je rustig de streek bekijken! De sportieve fietsers kunnen
zonder problemen kiezen voor de bergen. Alles ligt op een prettige afstand.
Leeftijd: vanaf 6 jaar — Prijs: €8 per persoon
6 Klimconstructie Blue Diamond
De constructie is 16 meter hoog en bestaat uit een
combinatie van bruggen, trappen, ladders en touwen. Je
klimt op de toren en zoekt een weg naar boven. Als je
boven bent, ga je via een touw opnieuw naar beneden.
Er zijn 3 hoogtes met terrassen die heel mooi uitzichten
hebben. Voor je hier aan begint, is het verplicht om te
oefenen zodat alle technieken duidelijk zijn.
Leeftijd: vanaf 16 jaar, met begeleiding vanaf 14 jaar
Prijs: €24 per persoon
Praktische informatie
Wij raden u aan om kleren te dragen die vuil of nat mogen worden. En stevige schoenen die ook wat nat
en vuil mogen worden. Breng ook een handdoek mee, en extra kleren en extra schoenen. Je mag ook je
eigen fiets en fietskleren meebrengen.
Wilt u op het einde van de dag nog wat eten of drinken? Kom dan zeker eens naar ons restaurant. Zelf
meegebrachte lunch mag je in het restaurant niet opeten, wel buiten in het park.
Prijzen
De prijs wordt vermeld bij elke activiteit afzonderlijk.
Je kunt voor een combinatie van de activiteiten 1 tot en met 5 ook een gecombineerd ticket kopen. De
prijs wordt dan €6 per activiteit, behalve activiteit 6. Activiteit 6 kan niet in een gecombineerd ticket
geboekt worden.
Gebruik van de douches kost €2 per persoon.
Openingsuren
In juli en augustus is het avonturenpark geopend van 10.00 uur tot 17.00 uur.
Buiten de zomervakantie ben je welkom van april tot oktober. Dat kan dan alleen tijdens de weekends,
op zaterdag en zondag dus, en ook van 10.00 uur tot 17.00 uur.
Wil je op een ander moment komen genieten van het avontuur? Contacteer ons dan eerst.

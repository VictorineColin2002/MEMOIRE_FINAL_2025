Literaire citytrip  Op zoek naar de ziel van Wenen in vijf iconische koffiehuizen


In de zomervakantie doorkruist Jan Dertaelen in 'Citytrip geboekt' negen Europese steden die schrijvers tot grootse romans hebben geïnspireerd. In de tweede aflevering houdt hij halt in het Oostenrijkse Wenen, de stad van elegante koffiehuizen waar schrijvers geniale romans neerpenden.

Er heerst een onwerkelijke rust in Café Sperl. In een hoek zit een man met een krant, wat verderop voert een koppel een gedempt gesprek. De ober die mijn koffie brengt, knikt me zwijgend toe. In dit koffiehuis wordt een traditie van sereniteit en stilte in ere gehouden. Er weerklinkt geen luide muziek, je hoort enkel het zachte gerinkel van kopjes en de fluistering van een krantenpagina die wordt omgeslagen. Zelfs het licht dat door de hoge ramen naar binnen valt, heeft iets getemperd. Zacht strijkt het over het oude fluweel van de zeteltjes.

Ik ben naar Café Sperl gekomen in de hoop een glimp op te vangen van de Weense schrijfster Elfriede Jelinek (78), die hier naar verluidt af en toe een kopje koffie drinkt. Jelinek kreeg in 2004 de Nobelprijs voor haar - volgens het juryrapport - ‘muzikale stroom van stemmen en tegenstemmen in romans en toneelstukken, die met een buitengewoon taalbewuste gedrevenheid de absurditeit blootleggen van de clichés van de samenleving’. Met romans als ‘De pianiste’ en ‘Lust’ veroverde ze wereldwijd een miljoenenpubliek. Maar deze keer laat de auteur zich niet zien.


Niet te missen boeken

    'De wereld van gisteren', Stefan Zweig
    'De man zonder eigenschappen', Robert Musil
    'De derde man', Graham Greene
    'Malina', Ingeborg Bachmann
    'De wand', Marlen Haushofer
    'De pianiste', Elfriede Jelinek

Wie op zoek gaat naar de schrijvers van Wenen komt onvermijdelijk in de koffiehuizen terecht. Sinds jaar en dag vormen de elegante grands cafés met hun spiegels en marmeren tafeltjes, hun ruime aanbod internationale kranten en royale assortiment koffie en gebak het middelpunt van het Weense cultuurleven. Ze beleefden hun hoogdagen tijdens het fin de siècle, maar vandaag de dag gelden ze nog steeds als het verlengde van de woonkamer van kunstenaars, schrijvers en intellectuelen.

Er werden nieuwe richtingen bedacht voor de schilderkunst, de muziek en de architectuur. Literaire stromingen werden er uitgevonden en weer van tafel geveegd. De koffiehuizen waren een broedplaats voor nieuwe ideeën en artistieke ontwikkelingen. In 2011 werd de Weense koffiehuiscultuur door Unesco zelfs uitgeroepen tot immaterieel cultureel erfgoed.
Een democratische club

De Weense schrijver Stefan Zweig (1881-1942) dichtte het koffiehuis een vitale functie toe in het sociale weefsel van de stad: ‘Het is een soort democratische club waar iedereen binnen kan om een goedkope kop koffie te drinken, waar elke gast voor een penning urenlang kan zitten discussiëren, schrijven, kaarten, zijn post ontvangen, en vooral een onbegrensd aantal kranten en tijdschriften tot zich nemen.’



Aangezien Jelinek niet komt opdagen, besluit ik op zoek te gaan naar de geest van Zweig. De beste plek om zijn magnum opus ‘De wereld van gisteren’ open te slaan is Café Central, het koffiehuis waar de schrijver ooit kind aan huis was. Er is geen reisgids die Central onvermeld laat, waardoor het er zo druk is dat je soms bij de deur moet aanschuiven voor je naar binnen mag. Maar het fraai gedecoreerde interieur met de imposante zuilenhal is het wachten meer dan waard.

Met ‘De wereld van gisteren’ richtte Zweig een monument op voor een teloorgegane beschaving: het Wenen van zijn jeugd en bij uitbreiding het oude Europa waarmee Zweig zich als geëngageerde schrijver en humanist sterk verbonden voelde. Het boek is een vurig pleidooi voor een verenigd Europa. Zweig schreef het tijdens de eerste jaren van de Tweede Wereldoorlog, terwijl hij moest toekijken hoe Europa door oorlog uiteengereten en verwoest werd. In Café Central hoef je maar even uit het boek op te kijken om een glimp van die ‘wereld van gisteren’ op te vangen, die dan misschien toch niet helemaal verloren is gegaan.
Smokkelaars en fraudeurs
Te doen in Wenen

De Nationale Bibliotheek aan de Josefplatz 1 herbergt 12 miljoen boeken en beschikt over een van de mooiste barokke leeszalen ter wereld. Met haar indrukwekkende, beschilderde koepel lijkt deze ruimte nog het meest op een boekenkathedraal. In het gebouwencomplex huizen bovendien twaalf musea, waaronder het literatuurmuseum en het wereldbollenmuseum.

Boekhandel ÖBV in de Schwarzenbergstrasse 5 bezoekt u niet alleen voor het indrukwekkende aanbod, maar ook voor de prachtige architectuur van het oude gebouw, met zijn kroonluchters en elegante houten kasten.



Een van de mooiste tuinen van Wenen is de centraal gelegen Volksgarten. Deze 'tuin van het volk' is gratis toegankelijk en staat bekend om zijn weelderige collectie rozen.

Een andere wereldberoemde gast was de schrijver Robert Musil (1880-1942) die met ‘De man zonder eigenschappen’ een van de grootste mijlpalen van de moderne literatuur schreef. Tegen de achtergrond van het Wenen van 1913 en 1914 schetst hij een grandioos portret van een rijk in verval.

1.800 pagina’s telt deze grootse, maar onvoltooide ideeënroman over de veteraan en wetenschapper Ulrich die beseft dat er geen groter goed is dan een man zonder eigenschappen te zijn. Dat wil zeggen: iemand die niet is vastgeroest in bepaalde denkbeelden of allesomvattende idealen. Het is geen boek om lichtzinnig open te slaan, maar het biedt wel een van de meest overweldigende leeservaringen die u ooit zult meemaken.


Delen
Geen reisgids laat Café Central - waar Stefan Zweig kind aan huis was - onvermeld, waardoor het er soms aanschuiven is. Maar het is de moeite waard.
Geen reisgids laat Café Central - waar Stefan Zweig kind aan huis was - onvermeld, waardoor het er soms aanschuiven is. Maar het is de moeite waard. ©Mathias Kniepeiss/Getty Images
Jan Dertaelen
10 juli 2025 16:59

In de zomervakantie doorkruist Jan Dertaelen in 'Citytrip geboekt' negen Europese steden die schrijvers tot grootse romans hebben geïnspireerd. In de tweede aflevering houdt hij halt in het Oostenrijkse Wenen, de stad van elegante koffiehuizen waar schrijvers geniale romans neerpenden.

Er heerst een onwerkelijke rust in Café Sperl. In een hoek zit een man met een krant, wat verderop voert een koppel een gedempt gesprek. De ober die mijn koffie brengt, knikt me zwijgend toe. In dit koffiehuis wordt een traditie van sereniteit en stilte in ere gehouden. Er weerklinkt geen luide muziek, je hoort enkel het zachte gerinkel van kopjes en de fluistering van een krantenpagina die wordt omgeslagen. Zelfs het licht dat door de hoge ramen naar binnen valt, heeft iets getemperd. Zacht strijkt het over het oude fluweel van de zeteltjes.

Ik ben naar Café Sperl gekomen in de hoop een glimp op te vangen van de Weense schrijfster Elfriede Jelinek (78), die hier naar verluidt af en toe een kopje koffie drinkt. Jelinek kreeg in 2004 de Nobelprijs voor haar - volgens het juryrapport - ‘muzikale stroom van stemmen en tegenstemmen in romans en toneelstukken, die met een buitengewoon taalbewuste gedrevenheid de absurditeit blootleggen van de clichés van de samenleving’. Met romans als ‘De pianiste’ en ‘Lust’ veroverde ze wereldwijd een miljoenenpubliek. Maar deze keer laat de auteur zich niet zien.
Niet te missen boeken

    'De wereld van gisteren', Stefan Zweig
    'De man zonder eigenschappen', Robert Musil
    'De derde man', Graham Greene
    'Malina', Ingeborg Bachmann
    'De wand', Marlen Haushofer
    'De pianiste', Elfriede Jelinek

Wie op zoek gaat naar de schrijvers van Wenen komt onvermijdelijk in de koffiehuizen terecht. Sinds jaar en dag vormen de elegante grands cafés met hun spiegels en marmeren tafeltjes, hun ruime aanbod internationale kranten en royale assortiment koffie en gebak het middelpunt van het Weense cultuurleven. Ze beleefden hun hoogdagen tijdens het fin de siècle, maar vandaag de dag gelden ze nog steeds als het verlengde van de woonkamer van kunstenaars, schrijvers en intellectuelen.

Er werden nieuwe richtingen bedacht voor de schilderkunst, de muziek en de architectuur. Literaire stromingen werden er uitgevonden en weer van tafel geveegd. De koffiehuizen waren een broedplaats voor nieuwe ideeën en artistieke ontwikkelingen. In 2011 werd de Weense koffiehuiscultuur door Unesco zelfs uitgeroepen tot immaterieel cultureel erfgoed.
Een democratische club

De Weense schrijver Stefan Zweig (1881-1942) dichtte het koffiehuis een vitale functie toe in het sociale weefsel van de stad: ‘Het is een soort democratische club waar iedereen binnen kan om een goedkope kop koffie te drinken, waar elke gast voor een penning urenlang kan zitten discussiëren, schrijven, kaarten, zijn post ontvangen, en vooral een onbegrensd aantal kranten en tijdschriften tot zich nemen.’
Advertentie
"
Sinds jaar en dag vormen de elegante grand cafés het middelpunt van het Weense cultuurleven.
"

Aangezien Jelinek niet komt opdagen, besluit ik op zoek te gaan naar de geest van Zweig. De beste plek om zijn magnum opus ‘De wereld van gisteren’ open te slaan is Café Central, het koffiehuis waar de schrijver ooit kind aan huis was. Er is geen reisgids die Central onvermeld laat, waardoor het er zo druk is dat je soms bij de deur moet aanschuiven voor je naar binnen mag. Maar het fraai gedecoreerde interieur met de imposante zuilenhal is het wachten meer dan waard.

Met ‘De wereld van gisteren’ richtte Zweig een monument op voor een teloorgegane beschaving: het Wenen van zijn jeugd en bij uitbreiding het oude Europa waarmee Zweig zich als geëngageerde schrijver en humanist sterk verbonden voelde. Het boek is een vurig pleidooi voor een verenigd Europa. Zweig schreef het tijdens de eerste jaren van de Tweede Wereldoorlog, terwijl hij moest toekijken hoe Europa door oorlog uiteengereten en verwoest werd. In Café Central hoef je maar even uit het boek op te kijken om een glimp van die ‘wereld van gisteren’ op te vangen, die dan misschien toch niet helemaal verloren is gegaan.
Smokkelaars en fraudeurs
Te doen in Wenen

De Nationale Bibliotheek aan de Josefplatz 1 herbergt 12 miljoen boeken en beschikt over een van de mooiste barokke leeszalen ter wereld. Met haar indrukwekkende, beschilderde koepel lijkt deze ruimte nog het meest op een boekenkathedraal. In het gebouwencomplex huizen bovendien twaalf musea, waaronder het literatuurmuseum en het wereldbollenmuseum.

Boekhandel ÖBV in de Schwarzenbergstrasse 5 bezoekt u niet alleen voor het indrukwekkende aanbod, maar ook voor de prachtige architectuur van het oude gebouw, met zijn kroonluchters en elegante houten kasten.

Een van de mooiste tuinen van Wenen is de centraal gelegen Volksgarten. Deze 'tuin van het volk' is gratis toegankelijk en staat bekend om zijn weelderige collectie rozen.

Een andere wereldberoemde gast was de schrijver Robert Musil (1880-1942) die met ‘De man zonder eigenschappen’ een van de grootste mijlpalen van de moderne literatuur schreef. Tegen de achtergrond van het Wenen van 1913 en 1914 schetst hij een grandioos portret van een rijk in verval.

1.800 pagina’s telt deze grootse, maar onvoltooide ideeënroman over de veteraan en wetenschapper Ulrich die beseft dat er geen groter goed is dan een man zonder eigenschappen te zijn. Dat wil zeggen: iemand die niet is vastgeroest in bepaalde denkbeelden of allesomvattende idealen. Het is geen boek om lichtzinnig open te slaan, maar het biedt wel een van de meest overweldigende leeservaringen die u ooit zult meemaken.
Advertentie

In 1942 maakte Zweig in Brazilië een einde aan zijn leven. Misschien is het maar goed dat hij nooit de verwoesting van zijn geliefde geboortestad heeft moeten aanschouwen. Niemand heeft de grimmige sfeer van het kapotgeschoten Wenen aan het eind van de jaren 40 zo raak gevat als de Britse schrijver Graham Greene (1904-1991) in ‘De derde man’. Ook hij pende die roman neer aan een tafeltje in een koffiehuis.

Voor de Tweede Wereldoorlog had Café Mozart een onberispelijke reputatie, maar in de jaren erna was het zo ongeveer het centrum van de Weense zwarte markt geworden en trok het een publiek van smokkelaars en fraudeurs. Greene kwam er regelmatig over de vloer en vond in die louche atmosfeer de inspiratie voor zijn roman noir.
Drie grandes dames

Tegenwoordig is Café Mozart opnieuw een van de meest chique koffiehuizen van Wenen. De obers zitten strak in het pak en het gebak wordt op zilveren schaaltjes geserveerd. Als je er aan een tafeltje gaat zitten en Greenes spannende thriller openslaat, lijkt die zich in een ander universum af te spelen. ‘Voor mij is Wenen alleen maar een stad van bouwvallen zonder waardigheid, en die februarimaand veranderden die bouwvallen in grote gletsjers van sneeuw en ijs’, mijmert de verteller, die je meeneemt op een dooltocht door de ruïnes van de gebombardeerde stad.

In dezelfde periode als Greene en op slechts een kwartiertje wandelen van Café Mozart was Café Raimund de stamkroeg van een jonge generatie schrijvers en kunstenaars. Terwijl Greene de smokkelaars in het oog hield, zochten zij naar een nieuwe richting die de literatuur kon inslaan na de gruwel van de oorlog. Ik blijf het een wonderlijk idee vinden dat je op een willekeurige avond in Café Raimund de jonge Ingeborg Bachmann (1926-1973) kon aantreffen in het gezelschap van Marlen Haushofer (1920-1970) en Friederike Mayröcker (1924-2021).



De drie grandes dames van de Oostenrijkse literatuur hadden daar en toen, in het warme licht van de lampen, natuurlijk nog geen idee van wat de toekomst voor hen in petto had. Bachmanns roman ‘Malina’ (1971) zou uitgroeien tot een cultklassieker die tot op de dag van vandaag lezers blijft betoveren. Mayröcker werd een van de boegbeelden van de Europese avant-gardepoëzie. En met haar roman ‘De wand’ (1963) schreef Haushofer een tijdloos meesterwerk over een vrouw die hoog in de bergen opgesloten zit achter een onzichtbare wand.
Nieuwe stem

Hoewel hun oeuvres volstrekt van elkaar verschillen, deelden ze de gloeiende noodzaak om een nieuwe stem te laten klinken. Om te schrijven op een manier die niemand hen ooit had voorgedaan. Ongeveer tachtig jaar nadat ze zijn samengekomen in Café Raimund worden hun boeken nog steeds wereldwijd vertaald en gelezen.

Tegen de avond keer ik terug naar Café Sperl. Er heerst nog steeds dezelfde rust, dezelfde stilte die enkel door het ruisen van een krantenpagina, het gerinkel van een lepeltje in een koffiekopje wordt verstoord. Ook nu valt er van Jelinek geen spoor te bekennen. Ik hou de deur in de gaten, maar de Nobelprijswinnares laat zich niet zien. Wat zou ik eigenlijk doen als ze toch plots binnenkwam? Zou ik haar lastigvallen met een paar vragen over haar boeken? Zou ik haar zelfs maar toeknikken? Nee, waarschijnlijk niet. Ik zou haar haar rust gunnen. De onverstoorbare rust die Café Sperl zo royaal biedt.



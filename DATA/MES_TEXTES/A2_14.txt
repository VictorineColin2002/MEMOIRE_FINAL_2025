Milan gaat koken

Volgende week dinsdag komen de ouders van Milan bij hem eten. Milan kookt niet zo vaak. Meestal gaat hij uit eten of laat hij eten bezorgen. Milan wil alvast een keer oefenen met koken, zodat hij volgende week een lekkere maaltijd op tafel kan zetten. Hij gaat andijviestamppot maken, want Milan denkt dat er weinig mis kan gaan met stamppot.

De boodschappen heeft Milan woensdagochtend al gehaald. Hij begint met het schillen van vijftien aardappels. Dat kost veel tijd! Milan is er wel een half uur mee bezig. Daarna doet hij de andijvie bij de aardappels en begint te stampen. Milan neemt een hapje en het is niet lekker. Hij is vergeten de aardappels te koken! Milan besluit volgende week toch maar eten te bestellen.